# DE LA MATTEIU SFÎNTA EVANGHELIE - 6
[p126](src/p126.jpg) [p127](src/p127.jpg) [p128](src/p128.jpg)
<!-- CAP. 6 2. Milosteniia. 5. Rugăciunea. 14. Ertăciunea fraților. 16. Post. 19. Comoara. 20. Pre săraci să miluiască. 24. Dumnedzău și bogățiia. 25. Grijă de bucate și de veșminte. 33. Împărățiia lui Dumnedzău și dereptatea. -->

1. Luați aminte, milosteniia voastră să nu o faceți înaintea oamenilor ca să vază ei; că așia, plată nu veți avea de la Tatăl vostru cel din ceriuri.

2. Derept aceaia, cînd faci milostenie, nu bucina înaintea ta, ca cei fățarnici, fac în sinagoga și pre ulițe, ca să-i laude oamenii. Adevăr zic voao că și-au luat plata sa.

3. Iară tu făcînd milostenie, să nu știe stînga ta ce face dereapta ta.

4. Ca să fie milosteniia ta într-ascuns și Tatăl tău, cel ce veade într-ascuns, Acela va da ție, la arătare.

5. Și cînd te rogi, nu fiți ca fățarnicii carii iubesc pren vorbe și pre unghiurile ulițelor stînd să să roage, ca să să arate oamenilor. Adevăr zic voao că-și iau plata lor.

6. Iară tu cînd te rogi, întră în cămara ta și închizînd ușia ta și te roagă Tatălui tău întru ascuns și Tatăl tău cela ce veade într-ascuns da-va ție, la arătare.

7. Dară rugîndu-vă, nu grăireți mult, ca păgînii, că le pare că întru multă cuvîntărea lor vor fi auziți.

8. Deci, nu vă închipuireți lor, că știe Tatăl vostru cealea ce vă trebuesc voao, mainte de cearerea voastră.

9. Derept aceaia așa vă rugați voi: Tatăl nostru ce ești în ceriure, sfințească-să numele Tău.

10. Să vie împărățiia Ta, fie voia Ta, cumu e în ceriu, așa și pre pămînt.

11. Pîinea noastră de toate zilele dă-ni-o noao astăzi.

12. Și ne iartă noao păcatele noastre, cum ertăm și noi greșiților noștri.

13. Și nu ne duce pre noi în năpaste, ce ne izbăveaște pre noi de vicleanul, că a Ta iaste împărățiia și putearea și slava, întru veaci. Amin.

14. Că să veți erta oamenilor greșalele lor, erta-va și voao Tatăl vostru cel din ceriu.

15. lară să nu veți erta oamenilor greșalele lor, neci Tatăl vostru nu va erta voao greșalele voastre.

16. Dară cînd postiți, nu fireți, ca cei fățarnici, triști, că-și smolesc fața lor, ca să să arate oamenilor postindu-să. Adevăr zic voao că-și vor lua plata lor.

17. Iară tu cînd postești, unge capul tău și-ți spală fața ta.

18. Ca să nu te arăți oamenilor că te postești, ce Tatăl tău cine-i într-ascuns și Tatăl tău cel ce veade intr-ascuns da-va ție, la arătare.

19. Nu adunareți voao comoară pre pămînt, unde moliile și rugina o strică și unde furii o sapă și o fură.

20. Ce adunați comoară voao în ceriu, unde nece moliile, nece rugina o strică și de unde furii nu o sapă, neci o fură.

21. Că unde iaste comoara voastră acolo iaste și inima voastră.

22. Lumina trupului iaste ochiul; deci, să va fi ochiul tău curat, tot trupul tău luminat va fi.

23. Iară de va fi ochiul tău rău, tot trupul tău va fi întunecat; deci deaca iaste lumina carea e întru tine întunearec, dară întunearecul cîtu e.

24. Nime nu poate sluji a doi domni, că sau pre unul va urî și pre altul va îndrăgi; au de unul să va ținea și pre altul nu va sccoti. Nu puteți sluji lui Dumnedzău și lui Mamon.

25. Derept aceaia zic voao: Nu vă grijireți de viața voastră, ce veți mînca și ce veți bea, neci trupurile voastre cu ce le veți îmbrăca. Au nu iaste sufletul mai mare decît hrana și trupul, decît veșmintele?

26. Cautați spre pasările ceriului, carele nu samănă, nece seaceră, neci adună în jitniță și Tatăl vostru cel din ceriu le hrăneaște pre iale. Au nu sînteți voi mai buni de iale?

27. Dară cine dentre voi poate cu cîștiga să adaogă statul său cu un cot?

28. Și pentru veșmînt ce vă grijiți? Socotiți crinii cîmpilor cum cresc, nu lucră, neci torc.

29. Iară zic voao că neci Solomon întru toată slava lui n-au fost îmbrăcat ca unul de aceastea.

30. Dară iarba cîmpului carea iaste astăzi, iară mîine să în coptoriu aruncă, Dumnedzău așia o îmbracă; au nu cu mai mult pre voi, o puțin credincioși!

31. Deci nu vă grijireți, zicînd ce vom mînca sau ce vom bea sau cu ce ne vom îmbrăca.

32. Că toate aceastea limbile cer, că știe Tatăl vostru den ceriu că vă trebuescu aceastea toate.

33. Ce ceareți mainte împărățiia lui Dumnedzău și dereptatea Lui și toate aceastea se vor adaoge voao.

34. Dereptaceaia, nu vă grijireți de mîine, că zua de mîne sîngură să grijiaște de sine. Agiunge-i zilei grijea ei.
