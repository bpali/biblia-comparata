# DE LA MATTEIU SFÎNTA EVANGHELIE - 3
[p122](src/p122.jpg)
<!-- CAP. 3 1. Ion propoveduiaște. 4. Veșmîntul și hrana lui. 5. Botează. 8. Rodul pocăinței. 10. Săcurea la rădăcină. Lopata și pleavele. 13. Hristos Să boteză de la Ioan. -->

1. În zilele acealea veni Ioan Botezătoriul de propoveduiia în pustiia Iudeii.

2. Și zicînd: Pocăiți-vă, că să apropie Împărățiia ceriurelor.

3. Că acesta-i de carea e zis pre Isaiia prorocul zicînd: glasul strigătoriului în pustie: gătiți calea Domnului, dereapte faceți cărările Lui.

4. Ioan avea veșmîntul lui de păr de cămilă și brîu de curea preste mijlocul lui; și mîncarea lui era lăcuste și miiare sălbatecă.

5. Atunce eși la el Erosalimul și toată Iudeia și toate împregiurile Iordanului.

6. Și să boteza de la el în Iordan, ispoveduindu-și păcatele lor.

7. Și deaca văzură mulți farisei și saduchei viind la botegiunea lui, zise lor: Pui de năpîrci, cine vă arătă voao să fugiți de mîniia ce va să vie?

8. Faceți rod destoinic pocăinței.

9. Și nu-și gîndireți a grăi întru voi: părinte, avem pre Avraam, că zic voao că poate Dumnedzău și din pietrile aceastea să rădice feciorii lui Avraam.

10. Că iată, săcuria iaste pusă la rădicina arburilor, deci tot pomul ce nu face poame bune tae-să și în foc să aruncă.

11. Că eu botez pre voi cu apă, întru pocăință, dară Cel ce vine după mine mai tare de mine iaste; Căruia nu-s destoinic să-I port încălțămintele. Acela va boteza pre voi cu Duhul Svînt și cu foc.

12. Cui e lopata în mînaLui și va curăți area Lui și va aduna grîul Lui în jitniță, dară pleavele le va arde în focul nestins.

13. Atuncea veni Iisus den Galilei la Iordan cătră Ioan, să Să boteaze de la el.

14. Dară Ioan foarte conteniia pre El grăind: Eu trebuesc să mă botez de la Tine și Tu vii la mine.

15. Răspunse Iisus, zise cătră el: Lasă-Mă acum, că așa să cade noao a împlea toată dereptatea. Atunci lăsă pre El.

16. Și deaca Să boteză Iisus, numai cît eși din apă și iacă I să deșchisără Lui ceriurile și văzu Duhul lui Dumnedzeu pogorînd ca un porumb și viind spre El.

17. Și iaca glas fu den ceriu grăind: Acesta iaste Fiiul Mieu cel iubit pentru carele bine vruiu.