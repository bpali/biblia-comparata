# DE LA MATTEIU SFÎNTA EVANGHELIE - 9
[p131](src/p131.jpg) [p132](src/p132.jpg) [p133](src/p133.jpg)
<!-- CAP. 9 2. Slăbănogul să vindecă. 5. Ertăciunea păcatelor. 9. Pre Mateiu chiamă păcătoșii. 17. Vinul nou. 18. Fata boiariului o viiază. 20. Muiarea de cursura sîngelui să vindecă. 27. Doi orbi cu credința să vindecă. 32. Mutul și drăcitul să vindecă. 37. Săcerătorii. -->

1. Și intră Iisus în corabie, trecu și vine într-a Lui cetate.

2. Și iată adusără Lui un slăbănog, zăcînd în pat; și văzînd Iisus credința lor, zise slăbănogului: Creade, fiiul Miu, iartă-ți-să păcatele tale.

3. Și iată unii den cărtulari zisără întru eiși: Acesta huleaște.

4. Și văzu Iisus cugetele lor, zise: Pentru ce voi cugetați rău întru inimile voastre?

5. Carea-i mai lesni a zicerea? Iartă-ți-să ție păcatele tale sau a zice: scoală și îmblă?

6. Ce ca să știți, că puteare are Fiiul omenesc pre pămînt a erta păcatele (atunci zise slăbănogului:) Scoală de-ți ia patul tău și te du acasă-ți.

7. Și să sculă de mearse în casa lui.

8. Iară deaca văzură mulțimea, să mirară și slăviia pre Dumnedzău carele au dat puteare ca aceaia oamenilor.

9. Și trecînd Iisus de acolea, văzu un om șăzînd la o vamă, de-l chema Matteiu și zise lui: Vino după Mine. Și să sculă de mearse după El.

10. Și-i fu de mearse în casa lui la prînzu și adecă mulți publicani și păcătoși veniră de șăzură cu Iisus și cu ucenicii Lui la prînz.

11. Și văzînd farisei, zisără ucenicilor Lui: Derept ce cu vameșii și cu păcătoșii mănîncă Învățătoriul vostru?

12. Iară Iisus auzind, zise lor: Nu trebue sănătoșilor vraci, ce bolnavilor.

13. Ce meargeți de învățați ce iaste; milă voesc și nu jăretvă că n-am venit să chem pre cei derepți, ce pre păcătoși, la pocaanie.

14. Atunci veniră cătră El ucenicii lui Ioan, zicîn(d): Derept ce noi și fariseii ne postim mult? Dară ucenicii Tăi nu postesc?

15. Și zise lor Iisus: Au pot fii nuntei posti, pînă iaste cu ei ginerele? Ce vor veni zilele cînd să va lua de la ei ginerele și atunci vor posti.

16. Deci nime nu va cîrpi veșmîntul vechiu cu peatec nou, că va sparge peatecul nou, trăgînd la sine den veșmîntul vechiu și mai mare spărtură va fi.

17. Neci bagă vinul nou în foii vechi, că aimintrea să sparg foii și vinul să varsă și foii pier; ce bagă vinul nou în foii noi și amîndoi să țîn.

18. Aceastea grăind El lor, iaca un boiariu veni de să închină Lui, zicînd că: Fata mea acum muri. Ce vino de-ți pune mîna Ta spre ia și va învie.

19. Atunci Să sculă Iisus de mearse după el și ucenicii Lui.

20. (Și adecă o muiare căriia-i curia sînge de doisprăzeace ani să apropie den dos și să atinse de poalele veșmîntului Lui.

21. Că zicea întru sine: Măcară numai de m-aș atinge de veșmîntul Lui, vindeca-m-aș.

22. Dară Iisus Să întorse și o văzu, zise: Încreade-te, fată, credința ta te mîntui pre tine. Și să vindecă muiarea într-acela ceas).

23. Și deaca veni Iisus în casa boiariului, văzu trîmbițașii și nărodul gîlcevind.

24. Zise lor: Păsați de-aciia că n-au murit fata, ce doarme; și-și rîsără de El.

25. Iară deaca scoase afară nărodul, întră și o prinse de mîna ei și zise: Scoală, și să sculă fetișoara.

26. Și eși veastea aceasta preste tot pămîntul acela.

27. Trecînd de acolo Iisus, dup-Însul mearseră doi orbi, strigînd și grăind: Milostiveaște-Te de noi, Fiiul lui David.

28. Iară deaca veni în casă, să apropiiară cătră El orbii aceia și zise lor Iisus: Creadeți că poci face aceasta voao? Ziseră Lui: Creadem, Doamne.

29. Atuncea atinse ochii lor, zicînd: După credința voastră, fie voao.

30. Și să deșchisără ochii lor și conteni Iisus preei, zicînd: Căutați cum nime să nu știe.

31. Iară ei deaca eșiră, vestiră pre El preste tot ținutul.

32. Deaca eșiră ei, iată adusără Lui un om mut și îndrăcit.

33. Și fu scos dracul și grăi mutul și să mirară mulțimea zicînd că neciodată nu s-au arătat așia ca aceasta întru Iisrail.

34. Iară farisei zicea: Cu craiul dracilor scoate dracii.

35. Și îmbla Iisus pren toate orașăle și satele, învățînd în sinagoghile lor și povestind Evangheliia Împărății și vindecînd tot fealiul de boale și slăbiciunea întru oameni. 

36. Iară deaca văzu năroadele, I Să feace milă de iale, că era răsfirați și rătăciți ca nește oi ce n-au păstoriu.

37. Atunci zise ucenicilor Lui: Iată secerătură-imultă, iară lucrători-s puțini.

38. Ce vă rugați Domnului secerăturii, ca să scoață lucrătorii la secerătura Sa.
