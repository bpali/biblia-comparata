# DE LA MATTEIU SFÎNTA EVANGHELIE - 18
[p148](src/p148.jpg) [p149](src/p149.jpg) [p150](src/p150.jpg)
<!-- CAP. 18 1. Mai mare întru Împărățiia lui Dumnezeu. 5. Luarea porobocului. 6. Sminteala. 7. Smintitura. 9. Scoaterea ochiului. 10. Îngerii. 12. Oaia pierdută. 15. Înfruntarea. 17. Să fie ție ca un păgîn. 22. Ertăciunea fratelui. 25. Pilda craiului luînd samă de la slugile sale. -->

1. Într-acel ceas să apropiară ucenicii cătră Iisus, zicînd: Oare cine-i mai mare întru Împărățiia ceriurelor?

2. Și chemă Iisus un poroboc și-l puse în mijlocul lor.

3. Și zise: Adevăr grăesc voao, să nu vă veți întoarce și să fiți ca porobocii, nu veți întra întru Împărățiia ceriurelor.

4. Că varecine să va smeri în sine ca acest poroboc, acela iaste mai mare întru Împărățiia ceriurelor.

5. Și au cine ară priimi pre un poroboc ca acesta, în numele Mieu, pre Mine priimeaște.

6. Dară cine ară zminti pre unul de acești mici, carii cred întru Mine, mai bine i-ară fi lui să-i leage piatra morii de grumazii lui și să să îneace într-adîncul mării.

7. Vai lumii de zminteale, că trebuiaște să vie smintealele, însă vai de omul acela pentru carele vine zminteala.

8. Iară de te va zminti mîna ta sau piciorul tău, tae-o și o lapădă de la tine ; mai bine iaste ție ciung sau șchiop să întri în viață, decît doao mîni sau doao picioare avînd, aruncat în focul de veaci.

9. Și ochiul tău, să te va sminti, scoate-l și-l leapădă de la tine; mai bine iaste ție un ochiu avînd, în viață să întri, decît doi ochi avînd, aruncat în matca focului.

10. Socotiți să nu obidiți pre vrunul de acești mici, că vă grăesc voao, că îngerii lor în ceriu pururea văd fața Tatălui Mieu cel den ceriuri.

11. Că au venit Fiiul omenesc să caute și să mîntuiască ce era perit.

12. Dară ce să pare voao? Să va avea un om o sută de oi și va rătăci una dentr-înse, au nu va lăsa noaozeci și noao în munți și va mearge de va căuta pre cea rătăcită?

13. Și de să va tîmpla să o afle, adevărat grăesc voao, că să va bucura de aceaia mai vîrtos decît de ceale noaozeci și noao nerătăcite.

14. Așia nu-i voia Tatălui vostru den ceriuri, ca să piiae unul de cești mici.

15. Iară să greși fratele tău ție, pasă și ceartă pre el între tine și între el sîngur; să te va asculta, ai dobîndit pre fratele tău.

16. Iară să nu va asculta pre tine, mai ia lîngă tine încă unul sau doi: că den gura a doi au a trei mărturii să întăreaște tot cuvântul.

17. Iară să nu va asculta și pre ei, spune săborului; iară de nu va asculta nece săborul, fie ție ca un păgîn și publican.

18. Adevăr grăesc voao, că varece veți lega pre pămînt fi-vor legate în ceriu și varece veți dezlega pre pămînt fi-vor dezlegate în ceriu.

19. Iarăși zic voao că de vor fi doi den voi într-un înțeles pre pămînt, de tot lucrul carele ară ceare, fi-va lor de la Tatăl Mieu cel den ceriure.

20. Că unde sînt doi sau trei adunați întru numele Mieu, acolo sînt în mijlocul lor.

21. Atunci să apropie de El Pătru, zise: Doamne, de cîte ori va greși fratele mieu mie, erta-voiu lui pînă în șapte ori?

22. Zise Iisus lui: Nu zic ție numai pînă de șapte ori, ce pînă de șapte ori cîte șaptezeci.

23. Derept aceaia, asamănă-să Împărățiia ceriului omului craiu, carele vru să bage samă cu slugile lui.

24. Deci, începînd el a băga samă, adusără lui pre un deatornic, cu zeace mie de talanți.

25. Și cînd n-are avea de unde plăti, porunci domnul lui să-l vînză, și muiarea lui și feciorii și toate ce avea, și să-i plătească.

26. Iară sluga aceaia plecîndu-să, ruga pre el, zicînd: Doamne, opreaște-ți mîniia și toate-ți voiu plăti.

27. Feace-i-să milă domnului de sluga aceaia, de-l slobozi pre el și-i ertă deatoriia.

28. Dară eșind sluga aceaia, află pre unul den soții săi, carele-i era lui deatoriu cu o sută de bani. Și-l prinse pre el de-l sugruma, grăind: Plăteaște-mi cu ce-mi ești deatoriu.

29. Căzu adecă soțul lui, la picioarele lui, ruga pre el, grăind: Opreaște-ți mîniia și voiu plăti ție toate.

30. Iară el nu vru, ceduse de-l băgă în temniță, pînă n-are plăti deatoriia.

31. Iară văzînd soții lui aceastea ce fură, foarte să întristară și veniră de spusără domnului său toate carele fură.

32. Atunci chemă pre el domnu-său, zise lui: Slugă hicleană, toată deatoriia ertaiu ție, pentru ce mă rugași.

33. Au nu ți să cădea și ție să-ți fie milă de soțul tău, cum și mie mi-au fost milă de tine?

34. Și să mînie domnul lui și-l deade pre el muncitorilor, pînă nu va plăti toată deatoriia.

35. Așa și Tatăl Mieu cel den ceriu va face voao, să nu veți erta fietecarele fratelui său, de la inimile voastre, greșalele lor.
