# DE LA MATTEIU SFÎNTA EVANGHELIE - 5
[p124](src/p124.jpg) [p125](src/p125.jpg) [p126](src/p126.jpg)
<!-- CAP. 5 1. Carii-s fericiți. 13. Apostolii-s sare și lumina lumii. 14. Cetatea In vîrvul muntelui. 15. Folosul luminei. 16. Faptele bune. 19. Împlearea poruncelor lui Hristos; ce e să nu zici. 23. Împăcare înaintea darului. 27. Curviia. 29. Scoaterea ochiului. 30. Tăiarea mîniei. 31. Carte de lăsare. 33. Să nu giure. 43. Îndrăgirea pizmașilor. 48. Săvîrșirea. -->

1. Iară deaca văzu mulțimea, Să sui în măgură și deacă șăzu, veniră cătră El ucenicii Lui.

2. Atuncea deșchise rostul Său, învăța pre ei zicînd:

3. Fericiți surumanii sufletești, că acelora iaste Împărățiia ceriurelor.

4. Ferice de ceia ce plîng, că aceia să vor mîngîia.

5. Ferice de blînzii, că aceia vor moșteni pămîntul.

6. Ferice de ceia ce flămînzesc și însetoșază pentru dereptate, că aceia să vor sătura.

7. Ferice de milostivii, că aceia vor dobîndi mila.

8. Ferice de ceia cu inima curată, că aceia vor vedea pre Dumnezeu.

9. Ferice de împăcătorii, că aceia fii lui Dumnedzeu să vor chema.

10. Ferice de cei goniți pentru dereptate, că celora iaste Împărățiia ceriurelor.

11. Fericiți veți fi cînd vor huli pre voi și vă vor goni, mințind vor zice tot rău spre voi, pentru Mine.

12. Bucurați-vă și vă veseliți, că plata voastră multă iaste în ceriure. Că așa goniia pre proroci carii era mainte de voi.

13. Voi sînteți sarea pămîntului: dară de să va împuți sarea, cu ce să va săra? Nu-i bună de nemică de-aciia înainte, numai să fie lepădată afară și călcată de oameni.

14. Voi sînteți lumina lumii, nu să poate ascunde cetatea pusă desupra dealului.

15. Nece aprindu făcliia și să o pue supt speae, ce în sveașnic și să lumine tuturor celora ce sînt în casă.

16. Așia să lumineaze lumina voastră înaintea oamenilor, că să vază faptele voastre ceale bune și să proslăvească pre Tatăl vostru cela ce iaste în ceriure.

17. Să nu vă pară că am venit să stric leagea sau prorocii, că n-am venit (să stric, ce să împlu) a strica, ce a împlea.

18. Că adevăr grăesc voao, pînă nu va treace ceriul și pămîntul, iotă una nu va treace din leage, pînă nu vor fi toate.

19. Că cela ce va sparge una dentr-aceaste porunci mai mici și va învăța pre oameni așa, mai mic să va chema întru Împărățiia ceriurelor, iară cela ce va face și va învăța, acela mare să va chiema ‹în> Împărățiia ceriurelor. 

20. Că zic voao că de nu va mai întreace dereptatea voastră mai mult decît a cărtularilor și a fariseilor, nu veți întra întru Împărățiia ceriurelor.

21. Auzit-ați că au fost zis celor dentii: „Să nu ucizi, că cine ucide vinovat iaste giudecății“.

22. Iară eu grăesc voao că varecine să mînie pre fratele său pren nemică, vinovat iaste giudecății, dară cine ară zice fratelui său „raha“ vinovat iaste săborului, dară de ară zice: „Nebune“, vinovat iaste focului Gheenului.

23. Derept aceaia, cînd duci darul tău la oltariu și acolo-ți vei aduce aminte că fratele tău are ceva alean spre tine,

24. Lasă acolo jărtva ta înaintea oltariului și pasă întîi de te împacă cu fratele tău și atuncea vino de-ți du darul tău.

25. Fii tocmindu-te cu pîrîșul tău curînd, pînă ești pre cale cu el, să nu cumva să te dea pîrîșul giudecătoriului și giudețul te va da slugii și în temniță te va arunca.

26. Adevăr grăesc ție, nu vei eși de acolo pînă nu vei da pînă întru fileariul cel de apoi.

27. Auzit-ați că fu zis celor dentîi: „Nu curvi“.

28. Iară Eu grăesc voao că fietecine ce caută spre muiare cu pohtă rea, iată face curvie cu dinsa întru inima sa.

29. Deci să te va opăci ochiul tău cel derept, scoate-l și-l liapădă de la tine, că mai bine-ți iaste ca să piiae unul din mădularele tale, decît tot trupul tău să fie aruncat în focul Gheennii.

30. Și să te săblăzneaște mîna ta dereaptă, tae-o și o lapădă de la tine, că mai bine ți-e ca să piiae unul din mădularele tale, decît tot trupul tău să s-arunce în Gheenă.

31. Că-i zis că varecine și-ară lăsa muiarea lui, să-i dea ei carte de slobozie.

32. Iară Eu zic voao că cine și-ară lăsa muiarea lui fără vină de curvie, face-o pre ia curvă și cine o ară lua lăsată curveaște.

33. Iară auzit-ați cum fu zis celor de demult: „Să nu giuri strîmb, ce-ți împle Domnului giurămîntul tău.“

34. Dară Eu zic,voao, nu vă giurareți neci decît, neci pre ceriu, că-i scaunul lui Dumnedzeu,

35. Neci pre pămînt, că-i razăm picioarelor Lui, neci pre Ierosalim, că iaste cetatea a marelui împărat.

36. Neci pre capul tău să te giuri, că nu poți nece un păr albu sau negru să faci.

37. Ce să fie cuvîntul vostru, ce-i așa, așa, ce nu-i, nu; iară ce e mai mult de aceastea, de la nepriitoriul iaste.

38. Auzit-ați că fu zis: „Ochiuderept ochiu și dinte pentru dinte“.

39. Iară Eu zic voao nu vă protivireți răului cu rău, ce să te-are lovi cineva preste fața obrazului de-a dereapta, întoarce lui și ceaialaltă.

40. Și cine va vrea să să pîrască cu tine și veșmîntul tău să ia, lasă și cel desupra.

41. Și să te-are sili cineva o milă de loc, pasă cu el doao.

42. Cine ceare de la tine dă-i, și cine ce va să să împromuteaze de la tine, nu te întoarce.

43. Auzit-ați că fu zis să iubești pre priiatinul tău și să urăști pre pizmașul tău.

44. Iară Eu zic voao: Iubiți prepizmașiivoștri, bine ziceți celora ce vă blastămă, bine faceți celora ce vă urăsc pre voi și vă rugați pentru cei ce vă năpăstuesc pre voi și vă gonesc.

45. Ca să fiți fii Tatălui vostru Cela ce iaste în ceriuri că face să răsară soarele Său spre buni și spre răi și ploao spre derepți și nederepți.

46. Că de veți iubi pre cei ce vă iubesc pre voi, ce plată veți avea? Au nu și publicanii fac aceaia?

47. Și de veți cuprinde cu dragoste pre frații voștri numai, ce 8' veți face mai mult? Au nu și publicanii fac așa?

48. Derept aceaia fiti voi desăvîrșit, cum Tatăl vostru den ceriu desăvîrșit iaste.
