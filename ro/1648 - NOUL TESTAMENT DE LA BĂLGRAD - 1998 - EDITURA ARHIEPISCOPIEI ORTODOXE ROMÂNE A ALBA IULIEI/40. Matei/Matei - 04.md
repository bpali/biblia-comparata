# DE LA MATTEIU SFÎNTA EVANGHELIE - 4
[p123](src/p123.jpg) [p124](src/p124.jpg)
<!-- CAP. 4 1. Hristos Să ispiteaște. 4. Și L-au învencut den Scriptură. 11. Îngerii slujescu Lui. 12. Povesteaște pocaaniia. 18. Chemarea lui Pătru și a lui Andreiu. 21. Chemarea lui Iacov și a lui Ioan. 23. Povesteaște Evangheliia și vindecă beteagii. -->

1. Atuncea Iisus dus fu de Duhul în pustie, să Să ispitească de diavolul.

2. Și deaca posti patruzeci de zile și patruzeci de nopți, apoi flămînzi.

3. Și apropiindu-să cătră El ispititoriul, zisă Lui: De ești Fiiul lui Dumnedzeu, zi ceaste pietri să fie pîini.

4. Iară El răspunse, zise: Scris iaste, nu numai cu pîine va trăi omul, ce cu tot cuvîntul carele iase den guraa lui Dumnedzeu.

5. Atunci luo sus pre El diavolul, întru sînta cetate și-L puse pre El spre arepile besearecii.

6. Și zise Lui: Să ești Fiiul lui Dumnedzeu, aruncă-Te gios, că scris iaste că va porunci îngerilor Săi de Tine și spre mîni lua-Te-vor să nu cîndva poticnești de piatră piciorul Tău.

7. Zise Iisus lui: Iară iaste scris să nu ispitești pre Domnul Dumnedzăul tău.

8. Iară luo pre El diavolul într-un munte înalt foarte și arătă Lui toate împărățiile lumii și frîmseațea lor

9. Și zise Lui: Toate aceastea voiu da Ție, de Te vei pleca să Te închini mie.

10. Atunce zise Iisus lui: Du-te, Satano, că scris iaste: Domnului Dumnedzeului tău să te închini și Lui sîngur slujaște.

11. Atuncea lăsă pre El diiavolul și iată îngerii să apropiară și slujiia Lui.

12. Iară cum auzi Iisus că iaste Ioan prins, mearse în Galilea.

13. Și lăsă Nazaretul, veni și lăcui în Capernaum, lîngă mare, în hotarăle lui Zavulon și a lui Neftalim.

14. Ca să să imple ce-au zis pre Isaiia prorocul zicînd:

15. Pămîntul lui Zavulon și pămîntul lui Ne(f)talim, calea mării, de ceaia parte de Iordan, Galilea limbilor.

16. Oamenii cei ce ședea în tunearec văzură lumină mare și cei ce șădea în țînutul și în u(m)bra morții, lumină străluci lor.

17. De atunci începu Iisus a povesti și a grăi: Pocăiți-vă, că s-au apropiat Împărățiia ceriurelor.

18. Iară imblînd Iisus lîngă marea Galileii, văzu doi frați, pre Simon, ce să zice Pătru, și pre Andreiu, fratele lui, aruncînd mreajia în mare (că era păscari).

19. Șizise lor: Veniți după Mine și voiu face pre voi păscari de oameni.

20. Dară ei numaidecît lăsară mrejile și mearsără după El.

21. Și mergînd de acolea, văzu alți doi frați: pre Iacov a lui Zevedeiu și pre Ioan, fratele lui, în corabie cu Zevedeiu, tatăl lor, cîrpind mrejile lor, și chemă pre ei.

22. Iară ei numaidecît lăsară corabiia și pre tatăl lor, mearsără după El.

23. Și încungiură Iisus toată Galilea, învățînd în sinagoga lor și povestuind Evangheliia Împărăției și vindecînd toată boala și slăbiciunea întru oameni.

24. Și eși veastea Lui în toată Siria și adusără Lui pre toți carii pățiia rău în multe fealiuri de boale și de chinuri cuprinși și drăciți și lunateci și slăbonogi de vine și vindeca pre ei.

25. Și mergea după El mulțime multă den Galilea și din Decapolia și din Erosalim și din Iudea și de ceaia parte de Iordan.