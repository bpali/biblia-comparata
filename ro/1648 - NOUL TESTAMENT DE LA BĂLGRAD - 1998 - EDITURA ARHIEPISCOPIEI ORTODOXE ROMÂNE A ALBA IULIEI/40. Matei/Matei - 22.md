# DE LA MATTEIU SFÎNTA EVANGHELIE - 22
[p156](src/p156.jpg) [p157](src/p157.jpg)
<!-- CAP. 22 1. Pilda nuntei. 9. Chemătura păgînilor. 11. Veșminte de nuntă. 16. De‹s>pre dajdea împăratului întrebat fu Hristos. 23. Despre sculătura morților. 32. Dumnedzeu e al viilor. 36. Poruncă mare. 37. Dragostea lui Dumnedzău. 39. Îndrăgitura a priiatnicilor. 42. Hristos al cui fiiu. -->

1. Și răspunzînd Iisus, iară zise lor în pilde, zicînd:

2. Asamănă-să Împărățiia ceriurelor unui craiu carele făcu nuntă fiiului său.

3. Și mînă slugile salę să chiiame chemații la nuntă și nu vrură să vină.

4. Iară trimise pre alte slugi zicînd: Ziceți chemaților, iaca prînzul mieu gătat-am, giuncii miei și pasările sînt omorîte și toate-s gata, veniți la nuntă.

5. Iară ei nu vrură, ce mearsără unul la agrul său, iară altul la tîrguitura sa.

6. Iară alții prinsără pre slugile lui, batgiocuriră-i și-i omorîră.

7. Iară craiu auzind aceastea să mînie și mînă oastea lui și pierdu pre acei vrăjmași și orașul lor arse.

8. Atunci zise slugilor sale: Iată nunta gata iaste, dară chemații nu fură destoinici.

9. Der ‹e›pt aceaia meargeți la eșirile căilor și oare cari-i veți afla chemați-i la nuntă.

10. Și eșind slugile lui la căi, strinsără pre toți cîți aflară, răi și buni, și să împlu nunta de oaspeți.

11. Iară întră craiu să vază oaspeții, văzu acolo pre un om neîmbrăcat în veșminte de nuntă.

12. Și zise lui: Soațe, cum ai întrat acicea neavînd veșminte de nuntă? Iară el amuți.

13. Atunci zise craiul slugilor: Legîndu-i mînile și picioarele lui, luați-l și-l aruncați în tunearecele de afară; acolo va fi plîngere și scrîșnirea dinților.

14. Că mulți sînt chemați, ce puțini aleși.

15. Atunci mearsără fariseii făcînd sfat ca să-L prinză pre El în cuvînt.

16. Și trimisără la El ucenicii lor, cu slugile lui Irod, zicînd: Învățătoriule, știm că ești derept și în calea lui Dumnedzău, în dereptate înveți și nu gîndești de nime, că nu cauți fața oamenilor.

17. Derept însă spune noao, ce Ți să pare? cade-să a da dajde împăratului, au ba?

18. Și înțelegînd Iisus hicleșugul lor, zise: Ce Mă ispitiți, fățarnicilor? Arătați-Mi banul dăjdei.

19. Iară ei adusără Lui un ban.

20. Și zise lor: Al cui iaste acest chip și scriptura ce e pre el?

21. Zisără Lui: A împăratului. Atunci zise lor: Dați ce-s ale împăratului, împăratului și ce-s ale lui Dumnedzău, lui Dumnedzău.

22. Și auzind să mirară și lăsînd pre El, să dusără.

23. Într-acea zi veniră la El saducheii, carii zicea că nu va fi înviere, și întrebară pre El

24. Zicînd: Învățătoriule, Moisi au zis, să va muri cineva neavînd feciori, să ia fratele lui pre muiarea lui și să rădice sămînța fratelui său.

25. Că era întru noi șapte frați și cel dentîi să însură și muri; și neavînd sămînță, lăsă pre muiarea lui fratelui său.

26. Așijderea și al doile și al treile, pînă al șaptele.

27. Iară mai apoi de toți, muri și muiarea.

28. Dară la înviere, a căruia de acei șapte va fi muiarea că toți o avură pre ia?

29. Iară răspunzînd, Iisus zise lor: Rătăciți sînteți, pentru că nu știți Scripturile, nece putearea lui Dumnedzău.

30. Că la înviere, nece să vor însura, nece să vor mărita, ce sînt ca îngerii lui Dumnedzău în ceriu.

31. Iară de învierea morților au n-ați cetit ce e zis de la Dumnedzău zicînd voao:

32. Eu sînt Dumnedzăul lui Avraam și Dumnedzăul lui Isaac și Dumnezeu lui Iacov; Dumnezeu nu iaste Dumnezeu morților, ce viilor.

33. Și cînd auziră mulțimea să mirară de știință Lui.

34. Iară fariseii auzind c-au astupat Iisus gurile saducheilor, să adunară împreună.

35. Și întrebă pre El unul den știutori de leage, ispitind pre El și zicînd:

36. Învățătoriule, carea e poruncă mai mare în leage?

37. Iară Iisus zise lui: Îndrăgeaște pre Domnul Dumnezăul tău, cu toată inima ta și cu tot sufletul tău și cu tot cugetul tău.

38. Aceasta-i întîi și mai mare poruncă.

39. Iară a doa, ce să asamănă aceștiia: iubeaște priiatnicul tău ca și pre tine.

40. Întru aceaste doao porunci toată leagea și prorocii să ține.

41. Iară fiind adunați fariseii, întrebă pre ei Iisus

42. Zicînd: Ce vă să pare voao de Hristos, al cui fiiu iaste? Zisără Lui: A lui David.

43. Zise lor: Dară cum David întru Duhul Svînt chiamă pre El Domnu, zicînd așia:

44. Zise Domnul Domnului mieu: șăzi de-a dereapta mea pînă voiu pune aleaneșii tăi scaun picioarelor tale.

45. Dară deaca chiamă David pre el Domnu, cum iaste al lui fiiu?

46. Și nime nemică nu-I putu să-I răspunză Lui, nece cuteză cineva, dentr-aceaia zi, să mai întreabe pre El.
