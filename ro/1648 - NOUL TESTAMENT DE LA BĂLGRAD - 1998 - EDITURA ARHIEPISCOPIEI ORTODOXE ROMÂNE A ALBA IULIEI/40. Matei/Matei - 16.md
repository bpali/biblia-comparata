# DE LA MATTEIU SFÎNTA EVANGHELIE - 16
[p145](src/p145.jpg) [p146](src/p146.jpg) [p147](src/p147.jpg)
<!-- CAP. 16 4. Sămnul lui Iona. 5. Aluatul fariseilor. 12. Pentru învățătură. 13. Chibzuiala oamenilor de Hristos. 17. Credința de la Dumnedzeu. 18. Piatra. 19. Cheile. 21. Prorociia lui Hristos de moartea Lui. 24. Lepădătură de sine, crucea. 25. Pierzarea sufletului. -->

1. Și apropiindu-să farisei și saduchei ispitind, rugară pre El, seamne den ceriu să le arate lor.

2. El, răspunzînd, zise lor: Cîndu-i sara, grăiți, semnu va fi, că să rușiaște ceriul.

3. Și demineața, astăzi vreame turbure, că să rușiaște ceriul nuoros. Fățarnicilor, întru fața ceriului știți face alesătură, dară seamnele vremilor nu puteți?

4. Ruda rea și preacurvare sămnu ceare; și sămnu nu să vă da ei, numai sămnul lui Iona prorocul. Și lăsînd pre ei, Să duse.

5. Și cînd veniră ucenicii Lui în ceaia parte, uitară să ia pîini.

6. Dară Iisus zise lor: Căutați și vă păziți de aluatul fariseilor și a saducheilor.

7. Iară ei cugetară întru sine zicînd că pîini n-am luat.

8. Știu Iisus și zise lor: Ce cugetați întru voi, puțin credincioși, căce pîini n-ați luat.

9. Au încă nu înțeleageți, nece vă aduceți aminte de ceale cinci pîini a celor cinci mii de oameni și cîte corfe ați luat?

10. Neci de ceale șapte pîini a celor patru mie (de oameni) și cîte corfe ați luat?

11. Cum nu priceapeți că nu de pîine am zis voao să vă luați aminte, ce de aluatul fariseilor și al saducheilor.

12. Atuncea înțeleasără că nu le-au zis să să ferească de aluatul pîinei, ce de învățăturile fariseilor și a saducheilor.

13. Iară deaca veni Iisus în partea Chesarii lui Filip, și întrebă pre ucenicii Săi, zicînd: Cine Mă zic pre Mine, Fiiul omenesc, oamenii a fi?

14. Iară ei zisără: Unii, Ioan Botezătoriul, alții, Ilie, dară alții, Eremie sau unul den proroci.

15. Și zise lor Iisus: Dară voi, cine Mă ziceți a fi?

16. Iară răspunzînd Simon Pătru, zise: Tu ești cel Hristos, Fiiul lui Dumnedzeu celui viu.

17. Atunci răspunzînd Iisus, zise lui: Fericit ești, Simone, fiiul Ionei, că trupul și sîngele nu arătă ție aceasta, ce Părintele Mieu, cela ce iaste în ceriuri.

18. Și Eu zic ție că tu ești Pătru, și spre aceasta piatră voiu zidi beseareca Mea și porțile iadului nu vor învinge ei.

19. Și ție voiu da cheile Împărății ceriurelor; și ce ai lega pre pămînt fi-va legat în ceriure, și ce ai dezlega pre pămînt fi-va dezlegat în ceriure.

20. Atunce conteni ucenicilor Săi ca să nu spue nemurui că iaste El Iisus Hristos.

21. De atunci începu Iisus a spune ucenicilor Săi, că I să cade Lui a mearge în Erosalim și mult a păți de bătrîni și de mai marii popilor și de cărtulari, și a să omorî și a treia zi a înviia.

22. Și-L apucă pre El Pătru și începu a certa pre El, zicînd: Fereaște-Te, Doamne, să nu-Ți fie Ție aceastea.

23. Dară El Să întoarse, zise lui Pătru: Pasă de la Mine, sătano, sminteală Mi-ești, că nu te înțelepțești de cealea ce sînt dumnedzeești, ce carele sînt omenești.

24. Atuncea Iisus zise ucenicilor Săi: Cine va vrea să vie după Mine, să să leapede de sine și să ia crucea sa și să vie după Mine.

25. Că varecine ară vrea să mîntuiască viiața sa, piiarde-o-va, iară cine ară piiarde viiața sa pentru Mine, afla-o-va.

26. Că ce foloseaște omului să ară dobîndi toată lumea și sufletul său va piiarde? Sau ce va da omul schimb pentru sufletul lui?

27. Că va să vie Fiiul omenesc, cu slava Tatălui Său și cu îngerii Lui, și atuncea va plăti fiecăruia după faptele lui.

28. Adevăr grăesc voao, că sînt unii de carii stau acicea, carii nu vor gusta moarte, pînă nu vor vedea pre Fiiul omenesc viind întru Împărățiia Sa.
