# DE LA MATTEIU SFÎNTA EVANGHELIE - 13
[p139](src/p139.jpg) [p140](src/p140.jpg) [p141](src/p141.jpg) [p142](src/p142.jpg)
<!-- CAP. 13 1. Pilda sămănăturii. 11 i 34. Că ce au grăit Hristos în pilde. 18. Tilcul pildei. 24. Pilda neghinei. 31. Grăunțul de muștariu. 33. Aluatul. 44. Comoara ascunsă. 45. Mărgăritariul. 47. Năvodul aruncat în mare. 53. Nazaranianii nu priimiră pre Hristos. -->

1. În zuoa aceaia eși Iisus den casă, ședea lîngă mare. 

2. Și să adunară mulțime multă cătr-Însul, atîta cîtu-I fu Lui a întra în corabie să șază și toată dihaniia sta pre țărmure.

3. Și grăi lor multe, în pildă, zicînd: Iaca eși sămănătoriul să samene.

4. Și sămănînd el, unele căzură lîngă cale și veniră pasările și le mîncară.

5. Dară altele căzură pre pietriș, unde nu avea pămînt mult și numai cît răsăriră, pentru ce nu avea pămînt adînc.

6. Deci răsărind soarele, să veștejiră și pentru ce nu avură rădăcină, să uscară.

7. Altele iară căzură între spini și crescură spinii și le înecară.

8. Dară altele căzură în pămînt bun și deaderă rod; una, o sută; alta, șasezeci, iară alta, treizeci.

9. Cela ce are urechi de auzirea să auză.

10. Atunci apropiindu-să cătră El ucenicii Lui, zisără Lui că ce grăești lor în pilde?

11. Iară El răspunse, zise lor că voao dată iaste să știți taina Împărății ceriului, iară acelora nu li-e dată.

12. (Că cela ce are da-se-va lui, și mai mult va avea; iară carele n-are și ce are încă să va lua de la el.)

13. Derept aceasta în pildă grăesc lor, ca văzînd nu vor vedea și auzind nu vor auzi, nece vor înțeleage.

14. Și să să împle într-înși prorociia Isaiei, carea zice: cu auzitul veți auzi și nu veți înțeleage și căutînd veți căuta și nu veți vedea.

15. Că s-au îngroșat inima acestor oameni și cu urechile aud cu greu și ochii lor închisără, să nu cîndva vază cu ochii și cu urechile să auză și cu inima să înțeleagă și să se întoarcă să-i vindec pre ei.

16. Iară ochii voștri fericiți-s că văd și urechile voastre, că aud.

17. Că adevăr grăesc voao că mulți proroci și derepți pohtiră să vază ce vedeți și nu văzură; și să auză ce auziți și nu auziră.

18. Dară voi auziți pilda sămănătoriului.

19. Că tot cine aude cuvintul Împărăției și nu înțeleage, vine hitleanul și apucă ce e sămănat întru inima lui: aceasta-i sămănatura lîngă cale.

20. Iară sămința cea din pietriș aceasta iaste carele aude cuvîntul și numai cît cu dragoste priimeaște pre el.

21. Și nu are rădăcină întru sine, ce timpuriu fiind, iară scornindu-să fugă și răzmiriță pentru cuvînt, numaidecît să sminteaște.

22. Iară sămînța ce-i sămănată în spini acesta iaste carele aude cuvîntul, ce grija veacului acestuia și înșălăciunea bogății sugrumă cuvîntul și fără de rod iaste.

23. Dară sămînța ce căzu în pămînt bun acesta iaste carele aude cuvântul și înțeleage, carele aduce rod și face unul o sută, altul șasezeci, altul treizeci.

24. Altă pildă puse lor înainte, zicînd: Asamănă-să Împărățiia ceriului omului celui ce samănă sămînță bună în holda sa.

25. Dară deaca adurmiră oamenii, veni pizmașul lui și sămănă între grîu neghini și să duse.

26. Iară deaca răsări iarba și feace rod, atunci să arătară și neghinile.

27. Veniră slugile stăpînului, zisără lui: Doamne, au n-ai sămănat sămînță bună în pămîntul tău? Dară de unde are neghine?

28. Iară el zise lor: Un om pizmaș au făcut aceasta. Și-i zisără lui slugile: Dară vrea-vei să meargem să le plevim?

29. El zise: Ba, să nu cumva, zmulgînd neghinile, să zmulgeți împreună cu iale și grîul.

30. Lăsați să criască amîndoao, pînă la secerat și la vreamea secerișului voiu zice secerătorilor: Culeageți întîi neghinele și legați pre iale în snopi ca să arză iale, iară grîul strîngeți în șura mea.

31. Altă pildă puse lor înainte, zicînd: Asămănată iaste Împărățiia ceriurelor grăunțului de muștariu carele-l ia omul și-l samănă în agrul lui.

32. Că săva că iaste mai mic de toate semințele, iară deaca creaște, mai mare-i de toate erbile și să face arbure, cît vin pasările ceriului și încuibează spre ramurele lui.

33. Altă pildă grăi lor: Asămănată iaste Împărățiia ceriurelor aluatului carele ia muiarea de-l acopere în făină de trei măsuri, pînă să dospeaște tot.

34. Aceastea toate grăi Iisus în pilde năroadelor și fără pildă nemică nu grăiia lor.

35. Ca să să împle ce-i zis pre prorocul zicînd: deșchide-vou în pilde rostul mieu și voiu arăta ascunsele de începutul lumii.

36. Atuncea lăsă mulțimea și veni Iisus în casă. Și să apropiară cătră El ucenicii Lui grăind: Spune noao pilda neghinelor ceii holde.

37. Iară el răspunse, zise lor: Cela ce sămănă sămînța bună iaste Fiiul omenesc.

38. Iară agrul iaste lumea; sămînța cea bună, aceștea sînt fii Împărății, iară neghinile sînt fii hiclianului.

39. Iară vrăjmașul ce le sămănă pre iale, iaste diiavolul; secerătura, sfîrșeniia veacului iaste, iară secerătorii, îngerii sînt.

40. Dece cum să adună neghinele și să ard cu foc, așia va fi și sfîrșăniia veacului acestuia.

41. Trimite-va Fiiul omenesc pre îngerii Lui carii vor culeage dentru Împărățiia Lui toate smintealele și pre aceia cari fac strîmbătate.

42. Și-i vor arunca pre ei în cuptoriul de foc, acolo va fi plîns și scrișnirea dinților.

43. Atunci derepții vor străluci ca soarele întru Împărățiia Părintelui Său ; cine are urechi de auzirea să auză. 

44. Iară aseamenea iaste Împărățiia ceriului comoarăi ascunsă în pămînt carea o află omul și o acopere și de bucuriia ei mearge și toate cîte are vinde și cumpără pămîntul acela.

45. Iară aseamenea iaste Împărățiia ceriurelor omului neguțătoriu carele caută mărgăritariure scumpe.

46. Carele deaca află un mărgăritariu de mult preț, mearse de vindu tot ce avea și-l cumpără.

47. Iară aseamenea iaste Împărățiia ceriurelor năvodului aruncat în mare, carele adună de tot fealiul.

48. Carele deaca să împlu, trasără-l la margine și șăzură de aleasără cei buni în vase, iară cei răi lepădară afară.

49. Așia va fi la sfîrșăniia veacului: eși-vor îngeri și vor despărți răii den mijlocul derepților.

50. Și-i vor arunca pre ei în cuptoriul de foc; acolo va fi plîns și scrîșnirea dinților.

51. Zise Iisus lor: Înțeleageți aceastea toate? Grăiră Lui: Înțeleagem, Doamne.

52. Iară El zise lor: Derept aceasta tot cărtulariul știutoriu Împărățiia ceriului asamănă-să omului căsătoriu, carele scoate den comoara sa noao și vechi.

53. Și fu cînd sfîrși Iisus pildele aceasta trecu de acolea.

54. Și veni întru moșiia Sa, învăța pre ei în sinagoga lor, cîtu să mira și grăiia: De unde-i Acestuia această înțelepție și puterile?

55. Au nu e acesta fecioriul cela al rotariului? au nu chiamă pre muma Lui Maria? și frații Lui, Iacov și Iosie și Simeon și Iuda?

56. Și sororile Lui au nu-s toate întru noi? Dară de unde sînt aceastea toate Lui?

57. Și să smintiia în El, iară Iisus zise lor: Nu iaste prorocul fără cinste, ce numai în moșiia și în casa lui.

58. Și nu feace acolo puteri multe, pentru necredința lor.
