# DE LA MATTEIU SFÎNTA EVANGHELIE - 17
[p147](src/p147.jpg) [p148](src/p148.jpg)
<!-- CAP. 17 2. Închipuirea lui Hristos. 5. Ascultarea pre Hristos. 12. Ilie. 13. Ioan Botezătoriul. 17. Încredințarea apostolilor. 20. Tăriia credinței. 21. Post și rugăciunea. 27 *. Hristos proroceaște patima Sa. 24. Plătirea dajdii. -->

1. Și după șase zile, luo Iisus cu El pre Pătru și pre Iacov și pre Ioan, fratele lui, și-i sui pre ei spre un munte înalt de eiși.

2. Și Să schimbă înaintea lor și străluci fața Lui ca soarele, iară veșmintele Lui fură albe ca lumina.

3. Și adecă să arătă lor Moisi și Ilie, grăind cu El.

4. Răspunzînd, Pătru zise lui Iisus: Doamne, bine iaste noao acicea a fi. Să vei, să facem trei colibia, Ție una și lui Moisi una și una lui Ilie.

5. Încă grăind El, iaca nuor luminat umbri pre ei și adecă glas din nuor grăind: Acesta iaste Fiiul cela al Mieu cel iubit, întru carele Mă odihniiu, pre Acela ascultați.

6. Și auzind ucenicii, căzură spre feațele sale și să temură foarte.

7. Atunci apropie-Să Iisus și Să atinse de ei și zise: Sculați și nu vă teameți.

8. Iară rădicînd ochii lor, pre nime nu văzură, numai pre Iisus sîngur.

9. Și pogorîndu-să ei den munte, porunci lor Iisus, zicînd: Nemărui să nu spuneți ce-ați văzut, pînă nu va înviia Fiiul omenesc den morți.

10. Și întrebară pre El ucenicii Lui, zicînd: Dară că ce zic cărtularii că trebue Ilie să vie mainte?

11. Dară Iisus răspunzînd zise lor: Iată Ilie va veni mainte și va tocmi toate.

12. Dară grăescu-vă voao că Ilie iacă au venit și nu-l cunoscură pre el, ce făcură lui cîte vrură: așia și Fiiul omenesc are a păți de ei.

13. Atuncea înțeleasără ucenicii că de Ioan Botezătoriul zisă lor.

14. Și mergînd ei cătră mulțime, să apropie cătră El un om, căzu în genunche înaintea Lui.

15. Și grăi zicînd: Doamne, fie-Ți milă de fiiul mieu că e lunatec și rău pate; că de multe ori cade în foc și de multe ori, în apă.

16. Și aduş pre el la ucenicii Tăi și nu-l putură vindeca.

17. Dară Iisus, răspunzînd, zise: O, rudă necredincioasă și îndărătnică, pînă cînd voiu fi cu voi? pînă cînd voiu răbda pre voi? Aduceți-Mi pre el încoace.

18. Și certă Iisus pre el și eși dentr-însu dracul și să vindecă coconul denn acela ceas.

19. Atunce să apropiiară ucenicii de Iisus, de eiși, și zisără: Pentru ce noi nu putum scoate pre el?

20. Iară Iisus zise lor: Pentru necredința voastră, că adevăr zic voao, să ați avea credință cît un grăunțu de muștariu, gicere-ați măgurii aceștiia, treci de acicea colo, și va treace și nemică n-ară fi să nu să poată voao.

21. Că acest feal de draci nu ias, ce numai cu rugăciunea și cu postul.

22. Iară întorcîndu-să ei în Galileiu, zise lor Iisus: Da-Să-va Fiiul omenesc în mînile oamenilor.

23. Și-L vor omorî pre El și a treia zi va învie. Și să întristară foarte.

24. Dară venind ei în Capernaum, să apropiară cei ce lua didrahmă cătră Pătru și-i zisără: Învățătoriul vostru n-are didrahmă.

25. Grăi așia și cînd întră în casă mai nainte întrebă pre el Iisus, zicînd: Ce ți să pare, Simone? crai pămentești de la carii iau dajde sau biru, de la feciorii lor, au de la streini?

26. Zise Pătru Lui: De la streini. Grăi lui Iisus: Dară, feciorii slobozi sînt.

27. Ce ca să nu-i smintim pre ei, pasă la mare, aruncă undița și care peaște vei scoate întîi, adu-l și deșchide gura lui; vei afla un statir: acela ia și-l dă lor derept Mine și derept tine.
