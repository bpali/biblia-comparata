# DE LA MATTEIU SFÎNTA EVANGHELIE - 12
[p137](src/p137.jpg) [p138](src/p138.jpg) [p139](src/p139.jpg)
<!-- CAP. 12 1. Ucenicii zmulgu spice. 6. Mila și jărtva. 10. Mîna sacă, sănătoasă. 12. A face bine sîmbăta. 22. Drăcitul să vindecă. 25. Împărățiia să desparte. 31. Păcatul hulei. 33. Pomul bun și rău. 34. Puii năpîrcii. 41. Neneviteanii. 42. Împărăteasa slavei. 48. Părinții lui Hristos. -->

1. Într-aceaia vreame mergea Iisus sîmbăta pren sămănături, iară ucenicii Lui flămînziră și începură a rumpe spice și a mînca.

2. Dară fariseii, văzînd, zisără Lui: Iaca ucenicii Tăi fac carea nu să cade a face sîmbăta.

3. Iară El zise lor: Au n-ați cetit ce făcu David, cînd flămînzi el și carii era cu el?

4. Cum întră în casa lui Dumnedzău și pîinile ceale de pre masa Domnului le mîncă, carele nu i să cădea să le mănînce, neci celora ce era cu el, fără numai preoților.

5. Sau n-ați cetit în leage că în simbete preoții în besearccă sîmbăta calcă-o și nevinovați sînt?

6. Iară zic voao că mai mare de beseareca iaste acicea.

7. Să ați ști ce iaste, milă voesc și nu jărtvă, n-ați huli pre cei nevinovați.

8. Că Domn iaste și sîmbetei Fiiul omenesc.

9. Și eșind de acolea, veni Iisus în sinagoga lor.

10. Și iaca un om era acolea avînd mîna uscată, și întrebară pre El zicînd: Oare cade-să în sîmbătă a vindeca? ca să-L bage în vină.

11. Iară El zise lor: Cine iaste întru voi om carele are o oae și de va cădea sîmbăta în groapă, au nu o va apuca și o va scoate?

12. Dară cu cît iaste omul mai scump decît oaia? Derept aceaia pot face în sîmbete.

13. Atuncea grăi omului: Tinde mîna ta. Și o tinse și să întregi ca și ceaialaltă.

14. Iară farisei deaca eșiră țînură pre El sfat, cum L-ară piiarde.

15. Dară Iisus, deaca înțelease, Să duse de acolea. Și după El mearsără năroade multe și vindeca pre toți.

16. Și-i conteni pre ei ca să nu-L facă pre El aiave.

17. Ca să să împle carea e zisă prin Isaiia prorocul, zicînd:

18. Iată sluga mea carea mi-o am ales, iubitul mieu în carele să odihni sufletul mieu, pune-voiu duhul mieu spre el și va vestui păgînilor giudecată.

19. Nu va prici, neci va striga, neci va auzi cineva în uliță cuvîntul lui.

20. Trestiia zdrobită nu va frînge și feștila ce fumegă nu va stinge, pînă nu va scoate giudecata la biruință.

21. Și întru numele lui păgînii să vor nădăjdui.

22. Atuncea adusără Lui un drăcit orb și mut; și vindecă pre el, așia cum orbul și mutul și grăi și văzu.

23. Și să miră dihaniia toată și zise: Au nu-i doară acesta fiiul cela a lui David?

24. Iară farisei, auzind aceastea, zisără: Acesta nu scoate dracii, ce numai cu Velzevul, domnul dracilor.

25. Iară Iisus, știind cugetele lor, zise lor: Toată împărățiia ce să va despărți în sine, va pustii și toată cetatea au casa carea să va scula una pre alaltă, nu va sta.

26. Și de va scoate Satană pre Satană, să pizmesc în sineși dară cum va sta împărățiia lui?

27. Și Eu deaca gonesc cu Velzevul dracii, dară feciorii voștri cu cine vor goni? Derept aceaia ei vor fi giudecătorii voștri.

28. Iară de gonesc Eu cu duhul lui Dumnedzău dracii, derept aceaia să agiunse la voi Împărățiia lui Dumnedzău.

29. Sau cum poate cineva întra în casa celui tare și vasele lui să-i jăhuiască, de nu va lega întîi pre cel tare și atunci-i va jăhui casa lui.

30. Cela ce nu iaste cu Mine, spre Mine iaste și cine nu strînge cu Mine, răsipeaște.

31. Derept aceasta grăesc voao: Tot păcatul și hula erta-să-va oamenilor, iară hula ce e spre Duhul Svînt nu să va erta oamenilor.

32. Și cine va zice cuvînt spre Fiiul omenesc, erta-să-va lui, iară cela ce ară zice spre Duhul Svînt nu să va erta lui, nece într-acesta veac nece în cela.

33. Sau faceți pomul bun și poamele lui bune, sau faceți pomul putred și poamele lui putrede, că din poame să cunoaște pomul.

34. Puii năpîrcelor cum puteți grăi bine, răi fiind? Că din plinul inimii gura grăiaște.

35. Omul bun din comoara bună a inimii sale scoate bune; și omul rău, din comoară rea, scoate reale.

36. Iară grăesc voao că tot cuvîntul deșărt, carele vor grăi oamenii, da-vor de el samă la zua de giudecată.

37. Că din cuvintele tale te vei derepta și din cuvintele tale te vei giudeca.

38. Atunce răspunsără unii den cărtulari și farisei, zicînd: Învățătoare, vom de la Tine să vedem sămn.

39. Iară El răspunse, zise lor: Neamul rău și curvariu sămnu ceare și sămnu nu să va da lui, numai sămnul lui Iona prorocul.

40. Că cum au fost Iona în mațele chitului trei zile și trei nopți, așia va fi și Fiiul omenesc întru inima pămîntului, trei zile și trei nopți.

41. Oamenii neneviteani scula-să-vor la giudecată cu ruda aceasta și vor giudeca pre ia, că ei să pocăiră de propovedaniia lui Iona; și iată-i și mai mare de Iona aicea.

42. Crăiasa de la amiazăzi să va scula la giudecată cu ruda aceasta și o va giudeca pre ia, că veni de la marginea pămîntului să auză înțelepțiia lui Solomon și iaca mai mare de Solomon acicea.

43. Iară cînd iase duhul necurat din om, îmblă pren locure seci, căutînd răpaos și nu află.

44. Atunci zice: Întoarce-mă-voiu în casa mea, de unde am eșit; și deaca vine, află deșartă, măturată și înfrîmsețată.

45. Atunci mearge și ia cu sine alte șapte duhure maireale decît el și întră de lăcuesc acolea și va fi mai rău omului lucrul cel de apoi, decît cel dentîi. Așia va fi și aceștii rude reale.

46. Iară încă grăind El cătră mulțime, adęcă muma Lui și frații Lui sta afară, pohtind să grăiască Lui.

47. Zise oarecine Lui: Iaca muma Ta și frații Tăi afară stau, căutînd să grăiască Ție.

48. Iară El răspunse, zise cătră cela ce-i zisease: carea-i muma Mea și carii-s frații Miei?

49. Și tinse mina Lui spre ucenicii Săi, zise: Iaca muma Mea și frații Miei.

50. Că cela ce va face voia Tatălui Mieu carele iaste în ceriure, acela Mi-e frate și sor și mumă M-iaste.
