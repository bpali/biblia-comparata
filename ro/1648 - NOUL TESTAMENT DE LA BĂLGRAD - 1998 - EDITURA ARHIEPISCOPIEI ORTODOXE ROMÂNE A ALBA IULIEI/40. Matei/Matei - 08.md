# DE LA MATTEIU SFÎNTA EVANGHELIE - 8
[p129](src/p129.jpg) [p130](src/p130.jpg) [p131](src/p131.jpg)
<!-- CAP. 8 2. Gubăvitul curățit. 5. Credința sutașului. 10. Chemarea păgînilor. 12. Lăpădarea jidovilor. 14. Soacra lui Pătru să vindecă. 19. Cărturariul vrînd să meargă după Hristos. 23. Valuri în mare. 28. Doi îndrăciți să vindecă. 32. Draci întrară în porci. -->

1. Iară pogorindu-Să El den munte, mearsără după El mulțime multă.

2. Și iaca un bubos venind să închină Lui, zicînd: Doamne, de vei vrea, poți-mă curăți.

3. Și tinzînd Iisus mîna atinse pre el, zicînd: Voia Mi-e, curățeaște-te. Și numaidecît i să curăți lui gubăviia.

4. Și zise Iisus lui: Caută nemănui să nu spui, ce pasă de te arată preotului, și du darul carele au poruncit Moisi, întru mărturiia lor. 

5. Iară întrînd Iisus în Capernaum, să apropie cătră EI un sutaș, rugînd pre El și grăind:

6. Doamne, feciorul mieu zace în casă slăbănog și iute să chinuiaşte.

7. Și zise Iisus lui: Eu voiu veni și voi vindeca pre el.

8. Și răspunse sutașul, zise: Doamne, nu sînt destoinic să întri în casa mea, ce numai zi cu cuvîntul și să va vindeca feciorul mieu.

9. Că și eu sînt om, supt puteare rînduit și am supt mine viteaji și zic cestuia, pasă, și mearge și altuia, vino, și vine și slugii meale, fă aceasta, și face.

10. Iară deaca auzi Iisus aceasta, Să miră și zise celor ce mergea după El: Adevăr grăesc voao, neci în Izraili nu aflaiu atîta credință.

11. Însă vă zic voao că mulți de la răsărit și de la apus vor veni și să vor răpăusa cu Avraam și cu Isaac și cu Iacov, în <îm>părățiia ceriurelor.

12. Iară fii împărăției să vor arunca în tunerecele de afară; acolo va fi plîngere și scrîșnirea dinților.

13. Și zise Iisus sutașului: Pasă și cum ai crezut, fie ție; și să vindecă feciorul lui, într-acel ceas.

14. Și vine Iisus în casa lui Pătru, văzu pre soacra lui zăcînd în pat, de friguri.

15. Și o atinse de mînă și lăsă pre ia frigul, și să sculă și slujiia Lui.

16. Iară deaca să feace sară, adusără Lui îndrăciți mulți și goniia duhurele cu cuvîntul și pre toți bolnavii vindecă.

17. Ca să să împle carea-i zisă pren Isaiia prorocul, zicînd: El luo slăbiciunile noastre și boalele noastre purtă.

18. Văzînd Iisus mulțime multă pregiur Sine, porunci ucenicilor să treacă în ceaia parte.

19. Și să apropie cătr-Însu un cărtulariu, de-i zise Lui: Învățătoriule, mearge-voiu după Tine, vareunde vei mearge.

20. Și zise-i lui, Iisus: Vulpile viezunii au, și pasările ceriului cuibure, iară Fiiul omenesc n-are unde să-și pleace capul.

21. Iară altul den ucenicii Lui zise Lui: Doamne, lasă-mă mainte să mărg să îngrop pre tată-mieu.

22. Iară Iisus zise lui: Vino după mine și lasă pre morți să-i îngroape morții lor.

23. Și întrînd El în corabie, mearsără după El ucenicii Lui.

24. Și iaca vivor mare fu în mare, așia cît să mai acoperiia corabiia de valuri, iară El dormiia.

25. Și să apropiiară de El ucenicii Lui, deșteptară pre EI, zicînd: Doamne, mîntuiaște-ne, că perim.

26. Și zise lor Iisus: Ce sînteți spăimați, o, puțin credincioși? Atuncea Să sculă de certă vînturele și marea și fu liniște mare.

27. Iară oamenii să mirară zicînd: Cine iaste Acesta? că și vînturile și marea ascultă pre El?

28. Și dacă veni Iisus în ceaia parte în ținutul gherghesineanilor, tîmpinară pre El doi îndrăciți, eșind dentru mormente, foarte răi, cît nu putea nime treace pre aceaia cale.

29. Și iată strigară grăind: Ce e noao și Ție, Iisuse, Fiiul lui Dumnedzău? Venit-ai acicea mainte de vreame, să ne chinuești pre noi?

30. Iară era departe de ei o turmă mare de porci, de păștea.

31. Iară dracii rugară pre El, grăind: De ne vei scoate pre noi, lasă noao să meargem în turma cea de porci.

32. Și zise lor: Meargeți; iară ei deaca eșiră, mearseră în turma de porci, și iaca săriră toată turma de porci de pre țărmure în mare și muriră în apă.

33. Iară păstorii fugiră și veniră în cetate, spusără de toate și ce fură de cei drăciți.

34. Și iaca tot orașul eși întru tîmpinarea lui Iisus și văzîndu-L pre El, rugară-L ca să iasă din hotarăle lor.
