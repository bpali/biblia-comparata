# DE LA MATTEIU SFÎNTA EVANGHELIE - 10
[p133](src/p133.jpg) [p134](src/p134.jpg) [p135](src/p135.jpg)
<!-- CAP. 10 1. Apostolilor dă puteare de vindecare. 5. Trimeate pre ei să propoveduiască Evangheliia. 13. Pacea. 14. Scuturătura prahului den picioare. 16. Înțelepțiia și întregimea. 22. Veți fi urîți, răbdarea pînă la svîrșit. 23. Fuga. 28. Teamerea: 29. Doao pasări. 30. Perii. 32. Mărturisirea pre Hristos. 34. Pacea, sabie. 35. Vrajba. 37. Dragostea părinților. 38. Crucea. 39. Pierzarea sufletului. 40. Priimire în nume de ucenic. -->

1. Atunci chemă Iisus pre cei doisprăzeace ucenici ai Săi, deade lor puteare spre duhurele necurate, ca să le scoață pre iale și să vindece toată boala și toată neputința.

2. Dară celor doisprăzeace apostoli numele lor aceastea-s: întîi Simon, carele să gice Pătru, și Andreiu, fratele lui, Iacov, feciorul lui Zevedeiu și Ioan, fratele lui.

3. Filip și Vartolomeiu, (Toma și Matei vameșul, Iacov, feciorul lui Alfeiu) și Levi ce-l chiamă Taddeiu.

4. Simon Cananit și Iuda Iscariot, carele și vîndu pre El.

5. Pre acești doisprăzeace trimease-i Iisus, poruncindu-le lor zicînd: În calea păgînilor să nu meargeți și în orașăle samarineanilor nu întrareți.

6. Ce vă duceți mai bine după oile perite ale casei lui Izrail.

7. Deci mergînd, vestuiți zicînd că s-au apropiiat Împărățiia ceriure lor.

8. Pre bolnavi vindecați, pre gubavi curățiți, pre morți înviiați, pre draci-i scoateți: în dar ați luat, în dar dați.

9. Nu stringereți aur, neci argint, neci bani în pungile voastre.

10. Neci taistră pre cale, nece doao veșminte, nece încălțăminte, neci toiag, că vreadnic iaste lucrătoriul platei sale.

11. Vare în ce oraș au sat veți întra, întrebați cine iaste în13' tr-însa harnic și acolo mîneți pînă veți eși.

12. Deci întrînd în casă, urați bine zicînd: Pace casii aceștiia.

13. Deci de va fi casa destoinică, veni-va pacea voastră spre ia, iară de nu va fi destoinică, pacea voastră cătră voi să va întoarce.

14. Și cine nu va priimi pre voi, neci va asculta cuvintele voastre, eșind din casă au den orașul acela, scuturați prahul de pre picioarele voastre.

15. Adevăr grăesc voao, mai lesni va fi lucrul pămîntului Sodomului și Gomorului, în zuoa Giudecății, decît orașului aceluia.

16. Iată Eu trimeț pre voi, ca oile în mijlocul lupilor. Deci fiți înțelepți ca șerpii și blînzi ca porumbii.

17. Luați-vă aminte de oameni, că vor da pre voi la adunări, și în săboarăle lor vor bate pre voi.

18. Și înaintea domnilor și crailor duși veți fi, pentru Mine, întru mărturie lor și limbilor.

19. Iară cînd vă vor da pre voi, nu vă grijireți cum și ce veți grăi, că să va da voao într-acela ceas ce veți grăi.

20. Că nu veți fi voi grăind, ce Duhul Tatălui vostru va grăi dentru voi.

21. Da-va frate pre frate spre moarte și tată pre fiiu și să vor scula feciorii spre părinți și-i vor omorî pre ei.

22. Și veți fi urîți tuturor, pentru numele Mieu, iară cela ce va răbda pînă în sfîrșit, acela va fi spăsit.

23. Dară cînd vă vor goni pre voi den cest oraș, fugiți într-altul, că adevăr grăesc voao: nu veți îmbla orașele izrailtenești pînă va veni Fiiul omenesc.

24. Nu iaste ucenicul mai mare decît învățătoriul său, neci sluga de domnul lui.

25. Agiunge-i ucenicului să fie ca dascalul lui și sluga ca domnu-său, deaca chemară pre stăpînul casei Veelzevul dară cum n-ară chema pre fămeaia lui?

26. Deci nu vă teamereți de ei, că nemică nu iaste acoperit ca să nu să descoapere și taină ca să nu să știe.

27. Care vă zic voao întunearec spuneți la lumină și ce auziți la ureache, povestiți pren curte.

28. Și nu vă teamereți de ceia ce omor trupul, iară sufletul nu-l pót omorî, ce vă teameți mai vîrtos de cela ce poate piiarde sufletul și trupul în Gheenă.

29. Au nu doao păsăreale să vînd întru fileariu și una de iale nu cade pre pămînt, fără voia părintelui vostru.

30. Iară perii capului vostru încă-s numărați toți.

31. Derept aceaia nu vă teamereți, că de multe păsăreale sînteți voj mai buni.

32. Varecine va mărturisi pre Mine înaintea oamenilor, mărturi voiu și Eu pre el, înaintea Tatălui Mieu ce e în ceriure.

33. Dară cela ce să va lepăda de Mine înaintea oamenilor, lepăda-Mă-voiu și Eu de el înaintea Tatălui Mieu ce iaste în ceriure.

34. Să nu vă pare că am venit să las pace pre pămint; n-am venit să las pace, ce armă.

35. Că am venit să aibă sfadă feciorul cu tată-său și fata cu mu(35) Mih. 7, 6. mă-sa și nor cu soacră-sa.

36. Și pizmașii omului să fie fămeaia lui.

37. Cela ce iubeaște tatăl sau muma mai vîrtos decît Mine nu-i destoinic Mie și cine va iubi feciorul sau fata mai vîrtos de Mine, nu-i destoinic de Mine.

38. Și cine nu va lua crucea sa și să vie după Mine, nu iaste destoinic de Mine.

39. Cela ce va afla viața sa piiarde-o-va, iară cela ce-și va piiarde viiața sa pentru Mine, afla-o-va.

40. Cine priimeaște pre voi, pre Mine priimeaște; și cela ce priimeaște pre Mine priimeaște pre Cela ce M-au trimes pre Mine.

41. Cela ce priimeaște prorocul în numele prorocului, plata prorocului va lua; și cela ce priimeaște pre dereptul în numele dereptului, plata dereptului va lua.

42. Și cine va da băutură unuia den cești mai mici, numai un pahar de apă reace, în numele ucenicului, adevăr grăesc voao, nu va piiarde plata lui.
