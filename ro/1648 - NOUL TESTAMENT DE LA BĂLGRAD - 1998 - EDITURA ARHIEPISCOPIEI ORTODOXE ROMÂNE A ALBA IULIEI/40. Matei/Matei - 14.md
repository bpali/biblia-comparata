# DE LA MATTEIU SFÎNTA EVANGHELIE - 14
[p142](src/p142.jpg) [p143](src/p143.jpg)
<!-- CAP. 14 1. Cugetul lui Irod de Hristos. 3. Ioan pentru ce e prins. 10. Și după aceaia-i tăe capul. 13; 20. Să dă în laturi. 18. De ceale cinci pîini. 23. Hristos Să roagă. 24. Apostolii învăluiți de unde. 27. Credința. 30. Petru să afunda. 35. Marginile veșmîntului. -->

1. Întru aceaia vreame, auzi Irod, tetrarhaa biruitoriu, veastea lui Iisus.

2. Și zise slugilor sale: Acesta iaste Ioan Botezătoriul; el învise den morți și derept aceasta să fac puteri întru el.

3. Că Irod prinsease pre Ioan, de legase pre el și-l puse în temniță, pentru Irodiada, muiarea lui Filip, fratelui său.

4. Că zicea Ioan lui: Nu ți să cade să o aibi pre ia ție muere.

5. Și vrînd să ucigă pre el, să temea de dihanie, căce ca un proroc avea pre el.

6. Sosind zuoa nașterii lui Irod, giucă fata Irodiadei înainte-le; și plăcu lui Irod.

7. Dece cu giurămînt să făgădui ei, să-i dea macar ce ară ceare.

8. Iară ia, învățată de mumă-sa, zise: Dă-mi cicea, în tipsie, capul lui Ioan Botezătoriul.

9. Și să întristă craiu, ce pentru giurămîntul și pentru cei ce ședea cu el, porînci să i-l dea.

10. Și trimise de tăe capul lui Ioan, în temniță.

11. Și adusără capul lui, în blid, și-l deade featei și ia-l duse mîne-sa.

12. Și apropiindu-să ucenicii lui, luară trupul lui și-l îngrupară, și venind, spusără lui Iisus.

13. Și deaca auzi Iisus, Să duse în corabie, în loc pustiiu, sîngur; și auziră dihaniia, mearsără după El, pedestri din orașe.

14. Și eșind Iisus, văzu dihanie multă și I Să feace milă de ei și vindecă bolnavii lor.

15. Iară fiind sara, să apropiiară cătră El ucenicii Lui, grăind: Pustiiu iaste locul și iată, vreamea treace; slobozi năroadele, ca să meargă prin sate, să-și cumpere lor bucate.

16. Iară Iisus zise lor: Nu trebue să să ducă, dați voi lor să mănînce.

17. Iară ei zisără Lui: Nu avem acicea, fără cinci pîini și doi pești.

18. El zise: Aduceți Mie acealea încoace.

19. Și porunci năroadeļor să șază în rînd, pre pajiște. Și luo ceale cinci pîini și cei doi pești, căută în ceriu, deade har și frîmse și deade ucenicilor pîinile, iară ucenicii, dihanii.

20. Și mîncară toți și să săturară și strînsără rămășițe de fărămituri, doaosprăzeace corfe pline.

21. Iară cei ce mîncară era bărbați ca la cinci mie, fără mueri și coconi.

22. Și aciiși sili Iisus pre ucenicii Săi să între în corabie și să treacă înainte de El, de ceaia parte, pînă va slobozi năroadele.

23. Și deaca slobozi mulțimea, Să sui în munte, sîngur, să Să roage. Deci fiind sară, era Însuși acolo.

24. Iară corabiia era pre mijlocul mării, învăluindu-să de unde, că le era vîntul împrotivă.

25. Dară în a patra strajă de noapte, mearse Iisus cătr-înșii, îmblînd pre mare.

26. Și văzînd pre El ucenicii, îmblînd pre mare, să spăreară, zicînd că iaste o nălucă, și de frică, strigară.

27. Și numaidecît grăi lor Iisus, zicînd: Încreadeți-vă că Eu sînt; nu vă teamereți.

28. Răspunse Pătru, zise Lui: Doamne, să ești Tu, porunceaște-mi să viu cătră Tine, pre apă.

29. Iară El zise: Vino. Și să pogorî den corabie Pătru, de îmbla pre apă să vie cătră Iisus.

30. Dară văzînd vînt tare, să spămîntă și începînd a să afunda, strigă zicînd: Doamne, ține-mă.

31. Deci numai cît Iisus tinse mîna și apucă pre el, și grăi lui: Puțin credincioase, pentru ce te îndoiși?

32. Și întrînd ei în corabie, încetă vîntul.

33. Dară cei ce era den corabie, veniră de să închinară Lui, zicînd: Cu adevăr Fiiul lui Dumnedzău ești.

34. Și deaca trecură, veniră în pămîntul Ghenisaretului.

35. Și deaca-L cunoscură oamenii acelui loc, trimisără întru tot împregiurul acela, și adusără cătră El toți bolnavii.

36. Și rugară pre El ca numai să să atingă de poalele veșmîntului Lui, și cîți să atinsără toți să mîntuiră.
