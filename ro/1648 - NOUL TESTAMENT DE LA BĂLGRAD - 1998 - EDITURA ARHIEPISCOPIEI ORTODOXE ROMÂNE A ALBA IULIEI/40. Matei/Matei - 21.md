# DE LA MATTEIU SFÎNTA EVANGHELIE - 21
[p153](src/p153.jpg) [p154](src/p154.jpg) [p155](src/p155.jpg)
<!-- CAP. 21 5. Șăzînd pre asin, în Erosalim întră și tîrgoveții îi scoate afară. 13. Casa rugăciunii. 19. Secă smochinul. 25. Botegiunea lui Ioan. 28. Carii fac voia lui Dumnedzău. 30. Publicanii și curvarii. 33. Viia lui Dumnedzeu jidovii. 38. Omorîră fiiul stăpînului de lucrători. 42. Piatra unghiului. -->

1. Și cînd să apropiiară cătră Erosalim și veniră în Betfaghiia, cătră muntele Maslinilor, atunci Iisus trimise doi ucenici,

2. Zicînd lor: Duceți-vă în cel sătcel carele iaste înaintea voastră și numai cît veți afla o asină legată și mînzul cu ia. Dezlegați-o și o aduceți.

3. Și să are zice voao cineva, ziceți că aceaste Domnului trebuescu și numaidecît le va iară tremite iale.

4. Aceasta pentr-aceaia fu cum să să împle ce iaste zis pre proroc zicînd:

5. Ziceți featei Sionului, iaca împăratul tău vine ție blînd și șăzînd spre asin și desupra mînzului a asiniei învățată supt tărhat.

6. Și mearseră ucenicii și făcură cum le porunci lor Iisus.

7. Și adusără asina și mînzul și pusără desupra lor veșmintele sale, și-L pusără spre iale.

8. Iară mulțimea de oameni așternea veșmintele lor pre cale, iară alții frîngea stilpări de leamne și așternea pre cale.

9. Iară mulțimea carea mergea înainte-I și carii mergea dinapoi striga zicînd: Osanna, fiiului lui David, blagoslovit Cel ce vine întru numele Domnului, Osanna, întru înălție.

10. Și întrînd El în Erosalim să încîștigă tot orașul, zicînd: Cine iaste Acesta?

11. Iară mulțimea zise: Acesta iaste Iisus prorocul, cel den Nazaretul Galileii.

12. Și întră Iisus în beseareca lui Dumnezău și scoase pre toți carii vindea și cumpăra în besearecă și measele a tîrgarilor și scaunele a vînzătorilor de porumbi le răsturnă.

13. Și zise lor: Scris iaste casa mea casa rugăciunii să va chiema, iară voi o ați făcut peștere tîlharilor.

14. Atunci veniră la El orbi și șchiopi în besearecă și-i vindeca pre ei.

15. Iară văzînd popii cei mai mari și cărtularii ciudele carele făcea și porobocii strigînd în besearecă și zicînd: Osanna, fiiul lui David, mîniiară-să.

16. Și zisără Lui : Oare auzi ce zic aceștea? Dară Iisus zise lor: Auz. Au nu ați cetit neciodinioră că din gura porobocilor și sugătorilor săvîrșit-ai lauda?

17. Și lăsa pre ei, mearse afară den oraș în Vitaniia și Să sălășlui acolo.

18. Iară demineață turnînd in oraș, flămînzi.

19. Și văzînd un smochin lîngă cale, mearse la el, și nemică nu află întru el, fără numai frunzele, și zise lui: De acum să nu mai fie întru tine rod în veaci. Și secă smochinul numaidecît.

20. Și văzînd ucenicii să mirară grăind: Cum, numai cît secă smochinul?

21. Răspunzînd Iisus zise lor: Adevăr zic voao, de ați avea credință și să nu vă îndoiți, nu numai ce-i făcută smochinului, ați face, ce și muntelui acestuia să ați zice: Rădică-te și te aruncă în mare; fir-ară.

22. Și toate cîte ați ceare întru rugăciune, crezînd, lua-veți.

23. Și mărgînd în besearecă, cînd învăța, mearsără cătră El mai marii popilor și bătrînii oamenilor, zicînd: Cu a cui puteare faci aceastea și cine Țe-au dat această puteare?

24. Iară răspunzînd Iisus zise lor: Întreba-vă-voiu și Eu pre voi un cuvînt, carele să veți spune Mie și Eu voao voiu spune cu ce puteare aceastea fac.

25. Botegiunea lui Ioan de unde era? Den ceriu au de la oameni? Iară ei așia cugeta întru sine zicînd: De vom zice den ceriu, va zice noao: Dară derept ce n-ați crezut lui?

26. Iară de vom zice de la oameni, teamemu-ne de dihanie că (26) Viș. 14, 5. toți ținea pre Ioan ca pre un proroc.

27. Și răspunzînd lui Iisus ziseră: Nu știm. Zise lor și El: Nece Eu voiu spune voao cu ce puteare fac aceastea.

28. Dară ce vă să pare voao? Un om avea doi feciori și mergînd la cel dentîi, zise: Fătul mieu, du-te astăzi de lucră în viia mea.

29. Iară el răspunzînd zise : Nu voiu. Iară mai apoi să gîndi și mearse.

30. Și să apropie și cătră celalalt, zise așijderea, iară el, răspunzînd, zise: Eu, doamne, voiu mearge. Și nu mearse.

31. Care dinn acei doi feace voia tătîni-său? Zisără Lui: Cel dentîi. Zise Iisus lor: Adevăr zic voao, că publicanii și curvele vor întreace pre voi întru Împărățiia lui Dumnedzău.

32. Că veni Ioan la voi întru calea dereptăției și n-ați crezut lui, dară publicanii și curvele crezură lui; iară voi văzînd aceastea nu v-ați pocăit după aceaia să creadeți lui.

33. Ascultați altă pildă: Era un om căsătoriu, ce sădi vie și cu gard îngrădi pre ia și săpă în ia teasc și zidi turn și o tocmi lucrătorilor și să duse departe.

34. Deci cînd să apropie vreamea rodului, trimise slugile sale cătră lucrători să-i ia rodul ei.

35. Și viiarii prinsără slugile lui, deci pre unu-l bătură, iară pre altu-l omorîră, pre altul cu pietri-l ucisără.

36. Și iară trimease și pre alte slugi mai multe decît întîi și feaceră lor așijderea.

37. Mai apoi trimise cătră ei pre fiiul său, zicînd: Cinsti-vor pre fiiul mieu.

38. Iară viiarii văzînd pre fiiul, zisără întru eiși: Acesta iaste uricașul; veniți să omorîm pre el și să ținem uricul lui.

39. Și prinsă pre el, lăpădară-l afară den vie și-l omorîră.

40. Dară cînd va veni domnul viei, ce va face viiarilor acelora?

41. Zisără Lui: Pre răi rău-i va piiarde și viia sa o va da altor viiari, carii vor da lui rodul la vreamea ei.

42. Zise Iisus lor: N-ați cetit neceodată întru Scriptură? Piatra carea nu o băgară în samă ziditorii, aceasta făcută e capul unghiului, de la Dumnul iaste acesta și iaste minune întru ochii noștri.

43. Derept aceasta zic voao că să va lua de la voi Împărățiia lui Dumnedzău și să va da păgînilor, carii vor face rodul ei.

44. Și cel ce va cădea spre piatra aceasta, zdrobi-să-va, iară spre carele va cădea frînge-va pre el.

45. Și auzind mai marii popilor și fariseii pildele Lui, pricepură că de ei grăiaște.

46. Și căutînd pre El să-L prinză, să temură de dihanie căce ca un proroc ținea pre El.
