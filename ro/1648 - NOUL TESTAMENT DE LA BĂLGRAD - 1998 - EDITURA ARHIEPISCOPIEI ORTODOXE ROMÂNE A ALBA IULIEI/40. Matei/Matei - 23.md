# DE LA MATTEIU SFÎNTA EVANGHELIE - 23
[p158](src/p158.jpg) [p159](src/p159.jpg)
<!-- CAP. 23 1. Cărtularii învăța dihaniia pre leagea lui Moisi. 5. Pre muerile despre poalele veșmintelor. 7. Închinăturile. 8. Frați. 9. Părinte. 10. Învățător. 11. Slugă. 13. Închiderea Împărății ceriului. 14. Mîncarea caselor văduo. 15. Din păgîn făcut jidov, creștin. 16. Giurămînt pre besearecă. 22. Dejma mentei. 23. Curățiia marginei păharului. 27. Casă de om mort înălbită. 33. Șerpi, vipere. 37. Găină. -->

1. Atunce Iisus grăi mulțimei și ucenicilor Săi, zicînd:

2. În scaunul lui Moisi șăd cărtularii și fariseii.

3. Deci toate cîte vor zice voao, să țineți; țineți și faceți. Iară după faptele lor nu facereți, că ei zic și nu fac.

4. Că leagă sarcine greale și nu-i lesne a le purta și le pun spre umerele oamenilor, iară ei nece cu deagetele lor nu vor să le clătească.

5. Iară ei toate faptele lor le fac pentru să să arate oamenilor, lărgindu-și fruntările lor și mărindu-și marginile veșmintelor sale.

6. Iubesc în ospeațe a ședea mai sus și în scaunul de frunte, în sinagoga.

7. Și închinături pren tîrguri și să să chiame de oameni, învățătoriule, învățătoriu.

8. Dară voi nu vă chemareți învățători, că unul iaste Învățătoriul vostru Hristos; ce voi toți frați vă sînteți.

9. Și părinte pre nime nu vă chemareți voao pre pămînt, că unul iaste Părintele vostru Carele iaste în ceriure.

10. Neci vă chemareți învățătoriu; că unul iaste Învățătoriul vostru Hristos.

11. Ce carele e mai mare întru voi, să fie voao slugă.

12. Că cine să va înălța pre sine, micșura-să-va și cine să va smeri pre sine înălța-să-va.

13. Ce vai de voi, cărtulari și farisei fățarnici, că închideți Impărățiia ceriurelor înaintea oamenilor, că voi nu veți să întrați, nece ceia ce vor să între nu-i lăsați.

14. Vai de voi, cărtulari și farisei fațarnici, că mîncați casele văduolor, făcînd rugăciune lungi în fățărie. Derept aceasta, mai grea osîndire veți lua.

15. Vai de voi, cărtulari și farisei fățarnici, că încungiurați marea și uscatul să faceți den păgîn jidov și cînd va fi făcut, faceți pre el fiiul Gheennei, mai cu de doao ori decît voi.

16. Vai de voi, purtători de orbi, carii ziceți că cine să va giura pre besearecă, nemică iaste, iară cine să va giura pre aurul besearecii, vinovat iaste.

17. Nebuni și orbi! Care e mai mare: aurul au beseareca, carea svințeaște pre aurul?

18. Și cine să va giura pre oltariu, nemică iaste, dară cine să va giura pre darul carele e desupra lui, vinovat iaste.

19. Nebuni și orbi! Dară care e mai mare, darul au oltariul carele sfințeaște darul?

20. Deci cela ce să gioară pre oltariu, giură-să pre el și pre toate cealea ce sînt desupra lui.

21. Și cela ce să giură pre besearecă, giură-să pre ia și în Acela ce lăcuiaște întru ia.

22. Și cela ce să giură pre ceriu, giură-să spre scaunul lui Dumnedzău și pre Cela ce șiade desupra lui.

23. Vai de voi, cărtulari și farisei fățarnici, că zeciuiți mintab, cimbrul și cheminule și lăsați ceale mai greale a legii, giudecata și milosteniia și credința. Aceastea să cade să le faceți și acealea să nu lăsați.

24. Purtători de orbi, strecurați țînțariul și cămila înghițiți.

25. Vai de voi, cărtulari și farisei fățarnici, că curățiți păharul și blidul din afară, dară den lăuntru pline sînt de răpituri și de necurăție.

26. Farisee oarbe, curățeaște întîi înlăuntrul păharului și blidului, ca să fie și din afară curate.

27. Vai de voi, cărtulari și farisei fățarnici, că vă asămănați mormîntelor înălbite carele să arată oamenilor den afară frumoase, dară den lăuntru pline sînt de oasele morților și de toată necurățiia.

28. Așia și voi, din afară vă arătați oamenilor derepți, den lăuntru, plini sînteți de fățărie și de strîmbătate.

29. Vai de voi, cărtulari și farisei fățarnici, că zidiți mormintele prorocilor și podobiți mormintele derepților.

30. Și ziceți să am fi fost în zilele părinților noștri, nu am fi fost lor soți, în omorirea prorocilor.

31. Derept aceaia, înșivă mărturisiți pre voi, că sînteți fii celora ce-au omorît pre proroci.

32. Și voi împleți măsura părinților voștri.

33. Șerpi, pui de vipere, cum veți scăpa de giudecata Gheennei!

34. Derept aceasta, iaca Eu trimeț cătră voi proroci și înțelepți și cărtulari, și dintr-înșii omorî-veți și răstigni-veți și dintr-înșii unii zbici-veți în săboarăle voastre și goni-i-veți den oraș în oraș.

35. Ca să vie spre voi tot sîngele derept carele s-au vărsat pre pămînt, de la sîngele lui Avel dereptul, pînă la sîngele Zaharii, fiiul Varahii, pre carele ați omorît între besearecă și între oltariu.

36. Adevăr grăesc voao că veni-vor toate aceastea spre neamul acesta.

37. Ierosalime, Ierosalime, carele omorîși prorocii și cu pietri uciseși trimeșii cătră tine, de cîte ori vruiu să adun feciorii tăi, în ce chip adună găina puii ei supt arepile sale, și n-ați vrut.

38. Iată lăsa-să-vor casele voastre pustii.

39. Că vă zic voao, nu Mă veți vedea de acum, pînă nu veți zice : Lăudat Cel ce vine în numele Domnului.
