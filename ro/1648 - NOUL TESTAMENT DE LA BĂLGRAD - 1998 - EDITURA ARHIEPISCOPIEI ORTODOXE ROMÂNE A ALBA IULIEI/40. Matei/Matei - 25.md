# DE LA MATTEIU SFÎNTA EVANGHELIE - 25
[p162](src/p162.jpg) [p163](src/p163.jpg) [p164](src/p164.jpg)
<!-- CAP. 25 1. Featele așteaptă mirele. 13. Preveghearea. 14. Talanții slugilor. 24. Slugă hicliană. 30. Giudețul de apoi. 40. Blagosloviții. 41. Blăstămații. -->

1. Atuncea va fi aseamenea Împărățiia ceriurelor a zeace feate, carele luară lămpașăle lor, eșiră întru tîmpinarea mirelui.

2. Iară cinci dentru iale era înțeleapte și cinci nebune.

3. Carele era nebune, luond lămpașăle sale, nu luară cu sine uloiu.

4. Dară ceale înțeleapte luară uloiu în vasele sale, cu făcliile lor.

5. Iară zăbăvind mirele, adurmitară toate și adurmiră.

6. Iară la miază noapte, fu strigare: Iaca mirele vine, eșiți înaintea lui.

7. Atuncea să sculară toate vergurele acealea și-și gătiră lămpaşele lor.

8. Dară nebunele celor înțeleapte zisără: Dați noao den uloiul vostru, că lămpașăle noastre să sting.

9. Răspunsără înțeleaptele zicînd: Ba, că doară nu va agiunge noao și voao. Mai bine meargeți la vînzători și vă cumpărați voao.

10. Iară mergînd să cumpere, veni mirele și carele era gata întrară cu el la nuntă și să închise ușa.

11. Mai apoi veniră și cealealalte feate, zicînd: Doamne, Doamne, deșchide noao.

12. Dară el răspunzînd zise: Adevăr grăescu voao, nu vă cunoscu pre voi.

13. Derept aceaia prevegheați-vă, că nu știți zuoa, nece ceasul, în carea Fiiul omenesc va veni.

14. Că așia-i ca omul mergînd departe, chiamă slugile sale și dă lor bunătatea lui.

15. Și unuia-i deade cinci talanți, altuia doi, iară altuia unul, căruiași după înțelesul lui; și să duse numaidecît.

16. Iară mearse cel ce luo cinci talanți, lucră într-înși și dobîndi alți cinci talanți.

17. Așijderea și cel cu doi, dobîndi și alți doi.

18. Dară cela ce luo unul, mearse și săpă în pămînt și ascunse argintul domnului său.

19. Iară după multă vreame, veni domnul slugilor acelora și băgă samă cu ei.

20. Atunci mearse cel ce luo cinci talanți, aducînd alți cinci talanți, zicînd: Doamne, cinci talanți mi-i-ai dat, iaca, alți cinci talanți am dobîndit cu ei.

21. Și zise lui domnu-său: Bine iaste, slugă bună și credincioasă ; spre puțîn fuseși credincios, spre mult te voiu încreade. Întră în bucuriia domnului tău.

22. Veni și cela ce luo doi talanți, zise: Doamne, doi talanți mi-i-ai dat, iaca alți doi talanți dobîndit-am cu ei.

23. Zise lui domnul lui: Bine e, slugă bună și credincioasă; spre puțîn fuseși credincios, spre mult te voiu încreade. Întră în bucuriia domnului tău.

24. Iară venind și cela ce luase un talant, zise: Doamne, știutu-te-am că ești om tare, seaceri unde n-ai sămănat și aduni unde n-ai răsfirat.

25. Și temîndu-mă, merș și ascunșu talantul tău în pămînt; iată-ți al tău.

26. Dară răspunzînd domnu-său, zise lui: Slugă rea și leanișă, știuși că seacer de unde n-am sămănat și adun de unde n-am agonisit.

27. Cădea-ți-s-au vrut ție să dai argintul mieu neguțătorilor și viind eu fire-aș luat al mieu cu dobîndă.

28. Luați derept aceaia de la el talantul și-l dați celuia ce are zeace talanți.

29. Că tot cela ce are da-i-să-va și i să va spori (dară cela ce n-are și ce i să pare că are, lua-să-va de la el).

30. Și pre sluga netreabnică aruncați-l întru întunearecele de afară; acolo va fi plînsu și scrîșnirea dinților.

31. Iară cînd va veni Fiiul omenesc întru slava Lui și toți sfinții îngeri cu El, atuncea va ședea spre scaunul slavei Lui.

32. Și să vor aduna înaintea Lui toate limbile și va despărți pre ei unul de alt, cum aleage păstoriul oile den capre.

33. Și va pune oile de-a dereapta Lui, iară caprele de-a stînga.

34. Atunci va zice Craiu celor de-a dereapta Lui: Veniți, blagosloviții Tatălui Mieu, și moșteniți împărățiia carea e gătită voao de începutul lumiei.

35. Că am flămînzit și Mi-ați dat mîncare, însătoșat-am și Mi-ați dat beutură, strein am fost și M-ați priimit.

36. Gol și M-ați îmbrăcat, beteag și M-ați socotit, în temniță am fost și ați venit la Mine.

37. Atuncea răspunde-vor Lui derepții zicînd: Doamne, cînd Te-am văzut flămînd și Te-am hrănit? sau sătos și Ți-am dat beutură.

38. Sau cînd Te-am văzut strein și Te-am priimit? saugol și Te-am îmbrăcat?

39. Sau cînd Te-am văzut beteag, sau în temniță și am venit la Tine?

40. Și răspunzînd Craiu zise lor: Adevăr grăesc voao, că ce ați făcut unuia de acești frați mai mici ai Miei, Mie ați făcut.

41. Atunce va zice și celor de-a stînga Lui: Duceți-vă de la Mine, blăstămaților, în focul de veac carele e gătit diavolului și îngerilor lui.

42. Că am flămînzit și nu Mi-ați dat mîncare, însetoșat-am și nu Mi-ați dat beutură.

43. Strein am fost și nu M-ați priimit, gol și nu M-ați îmbrăcat, beteag și în temniță, nu M-ați socotit.

44. Atunci ei încă vor răspunde Lui, zicînd: Doamne, cînd Te-am văzut flămînd sau setos sau strein sau gol sau beteag sau în temniță și n-am slujit Ție?

45. Atunce va răspunde lor, zicînd: Adevăr grăesc voao, pentru ce n-ați făcut unuia de acești mici, neci Mie ați făcut.

46. Și vor mearge acestea în munca de veaci, iară derepții în viiața cea de veaci.
