# DE LA MATTEIU SFÎNTA EVANGHELIE - 27
[p167](src/p167.jpg) [p168](src/p168.jpg) [p169](src/p169.jpg) [p170](src/p170.jpg)
<!-- CAP. 27 1. Hristos Îl deaderă lui Pilat legat. 5. Iuda să spînzură. 19. Muiarea lui Pilat. 20. Cerură Varava. 24. Pilatu-și spălă mînile. 29. Pre Hristos Îl cununară cu cunună de spini. 34. Răstigniră-L. 40. Blăstămară-L. 56. Deade-Și sufletul. 57. Pusără-L în mormînt. 62. Și-L păziră voinicii. -->

1. Iară fiind demineața, sfat făcură toți popii cei mai mari și bătrînii oamenilor, spre Iisus, să-L dea pre moarte.

2. Și-L dusără pre El legat și-L deaderă lui Pilat Ponțian deregătoriului.

3. Atunce văzînd Iuda cela ce-L vînduse pre El că L-au giudecat pre moarte, căi-se și întoarse treizeci de arginți popilor celor mari și bătrînilor

4. Zicînd: Greșit-am vînzînd sîngele nevinovat. Iară ei zisără: Ce e noao? Tu vei vedea.

5. Iară el aruncînd arginții în besearecă, mearse în laturi și să spînzură.

6. Iară mai marii popilor luară acei arginți, zisără: Nu să cade aceștea a-i pune în corvan că preț de sînge iaste.

7. Iară sfat țînînd, cumparară cu ei pămîntul olariului, de îngruparea streinilor.

8. Pentru aceaia s-au chemat acel pămînt Acheldama, ce să zice Cîmpul sîngelui, pînă în zua de astăzi.

9. (Atuncea să împlu ce-au zis pre Eremiia prorocul zicînd: Și luară treizeci de arginți, prețul celui prețuit, carele să prețui de fii lui Izrail.

10. Și-i deaderă pre agrul olariului, cum au rînduit mie Domnul.)

11. Iară Iisus stătu înaintea deregătoriului și-L întrebă, zicînd: Tu ești cel craiu al iudeilor? Iisus zise lui: Tu zici!

12. Și cîndu-I băga vină mai marii popilor și bătrînii, nemică nu răspunse.

13. Atunce zise Lui, Pilat: Au nu auzi cîte multe mărturisescu pre Tine?

14. Și nu-i răspunse lui nece un cuvînt, așia cum să mira și deregătoriul foarte.

15. Iară deregătoriul avea rînduială în toate sărbătorile să sloboază un rob, nărodului, carele vrea.

16. Ce avea atunci un rob vestit de-l chema Varavva.

17. Derept aceaia, adunîndu-să ei, zise lor Pilat: Carele voiți să vă sloboz voao? Varava au Iisus, ce să zice Hristos?

18. Că știia că numai pentru pizma L-au dat pre El.

19. Iară șăzînd el la giudecată, trimise cătră el muiarea lui, zicînd: Să nu te ameasteci în lucrul acestui derept, că mult am pățit astăzi în somnu pentru El.

20. Iară mai marii popilor și bătrînii îndemna dihaniia ca să ceară pre Varavva, iară pre Iisus să-L piarză.

21. Iară răspunzînd deregătoriul, zise lor: Pre carele veți den doi să sloboz voao? iară ei zisără: Varavva!

22. Zise lor Pilat: Dară ce voiu face lui Iisus, ce să zice Hristos? Ziseră toți: Să-L răstignească!

23. Deregătoriul zise lor: Ce rău au făcut? Dară ei mai vîrtos striga zicînd: Să-L răstignească.

24. Iară văzînd Pilat că nemică nu foloseaște, ce mai mult gîlceavă să face, luînd apă, spălă-și mînile înaintea dihanii, zicînd: Nevinovat sînt de sîngele dereptului acestuia, voi veți vedea!

25. Și răspunzînd, toată dihaniia zise: Sîngele Lui spre noi și spre feciorii noștri.

26. Atunci lăsă lor pre Varava iară pre Iisus izbindu-L deade-L lor să-L răstignească.

27. Atunce curteanii deregătoriului dusără-L pre Iisus în polată și să adunară la El toată mulțimea viteajilor.

28. Și-L dezbrăcară pre El și-L îmbrăcară în haină roșie.

29. Și cunună de spini împletită pusără în capul Lui și trestie în direapta Lui și îngenunchind înaintea Lui, bătea-și gioc de El, zicînd: Bucură-Te, craiul iudeilor.

30. Și scuepind pre El, luară trestie și bătea capul Lui.

31. Și deaca-și bătură gioc de El, dezbrăcară de pre El veșmîntul și-L îmbrăcară în veșmintele Lui și-L dusără să-L răstignească.

32. Iară eșind, aflară un om, numele lui Simon Chirineu, și acesta-l siliră să-I ducă crucea Lui.

33. Și veniră la locul ce să chiamă Golgota, ce să zice locul Căpăținilor oamenilor.

34. Deaderă Lui să bea oțăt cu fiiare amesteeat și deaca gustă, nu vru să bea.

35. Dară deaca răstigniră pre El, împărțiră veșmintele Lui, aruncînd sorți, ca să să împle ce e zis de prorocul zicînd: Împărțiră veșmintele Meale lor și pre veșmîntul Mieu aruncară soarte.

36. Și șăzînd păziia pre El acolo.

37. Și pusără desupra capului Lui vina Lui scrisă: ACESTA IASTE IISUS CEL CRAIU AL IUDEILOR

38. Atuncea răstigniră cu El doi tîlhari, unul de-a dereapta și altul de-a stînga.

39. Iară ceia ce trecea huliia pre El, clătind capetele lor

40. Și zicînd: Tu, cela ce spărgeai beseareca lui Dumnedzău și a treia zi o zidiiai, mîntuiaște-Te pre Tine; să ești Fiiul lui Dumnedzău, pogori de pre cruce.

41. Așijdere și mai marii popilor, bătgiocurind pre El, cu cărtularii și cu bătrînii zicea:

42. Pre alții au mîntuit, dară pre Sine nu Să poate mîntui. De iaste craiul iudeilor, pogoară acum de pre cruce și vom creade Lui.

43. Nădăjduiia în Dumnedzău, izbăvească pre El acum, de va vrea, c-au zis că „sînt Fiiul lui Dumnedzău“.

44. Deci așia și tîlharii carii era răstigniți cu El împuta Lui.

45. Iară denn al șasele ceas, întunearec fu preste tot pămîntul, pînă la al noaole ceas.

46. Iară în al noaole ceas strigă Iisus cu mare glas, zicînd: Eli, Eli, lama savahtani? ce să spune: Dumnedzăul Mieu, Dumnedzăul Mieu, că ce Mă lăsași?

47. Iară unii ce sta acolea, auzind, zicea că pre Ilie strigă Acesta.

48. Și numaidecît alergă unul dentru ei și luînd bureatele de mare și-l împlu de oțăt și-l puse într-o trestie și-I deade să bea.

49. Iară alții zisără: Lasă să vedem, au veni-va Iliia să-L mîntuiască pre El?

50. Iisus iară strigînd cu glas mare, slobozi-Și sufletul.

51. Iată catapetazma besearecii să rupse în doao, de sus pînă gios, și pămîntul să scutură și pietrile să despicară.

52. Și mormentele să deșchisără și multe trupure ale sfinților carii era adurmiți să sculară.

53. Și eșind den mormente după învierea Lui, întrară în orașul svînt și să arătară a mulți.

54. Dară sutașul și ceia ce era cu el, străjuind pre Iisus, văzînd cutremurul și cealea ce fură, să spămîntară foarte, zicînd: Adevăr, Fiiul lui Dumnedzău era Acesta.

55. Era acolo mueri multe de departe prevind, carele mearsără după Iisus den Galilea, slujindu-I Lui.

56. Între carele era Maria Magdalina și Maria lui Iacov și a lui Iosie mumă și muma feciorilor lui Zevedeiu.

57. Iară fiind îndesară, veni un om bogat den Arimatea, carele-i era numele Iosif, care era și ucenic lui Iisus.

58. Acesta să apropie cătră Pilat, de ceru trupul lui Iisus.

59. Atunci Pilat porunci să-i dea trupul și luînd trupul Iosif și-L învăli în giolgiu curat.

60. Și-L puse pre El în mormîntul lui nou, carele tăiase din piatră și prăvăliră o piatră mare spre ușia mormîntului și să duse.

61. Era acolea Maria Magdalina și altă Marie șăzînd derept mormint.

62. Iară a doao zi, întru carea să gătiia de Paști, să adunară mai marii popilor și fariseii, cătră Pilat.

63. Zicînd: doamne, aducemu-ne aminte că acel amăgitor zise încă fiind viu: După a treia zi Mă voiu scula.

64. Derept însă porunceaște să păzească mormîntul pînă a treia zi, să nu cumva vină ucenicii Lui noaptea să-L fure pre El și vor zice oamenilor că S-au sculat den moarte; și va fi rătăcitură cea de apoi mai rea decît cea dintîi.

65. Zise lor Pilat: Aveți păzitoriu, meargeți de păziți cum știți.

66. Iară ei mearseră și pecetluiră mormîntul, sămnînd piatra cu păzitorii.
